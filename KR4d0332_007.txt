# -*- mode: mandoku-view; -*-
#+TITLE: 臞軒集
#+DATE: 2015-08-25 00:04:47.094822
#+PROPERTY: ID KR4d0332
#+PROPERTY: BASEEDITION WYG    
#+PROPERTY: JUAN 卷七
<pb:KR4d0332_WYG_007-1a>¶
欽定四庫全書¶
　臞軒集巻七　　　　　　　宋　王邁　撰¶
　　啓(按此巻起自潭州觀察推官/至調浙西安撫司幹官作)¶
　　　謝趙侍郎送自著易説語孟洪範老子書解啓¶
老子杖青藜方䇿勲於羣籍孺子拜黄石乃受教於一¶
編幸見人間未見之書如得天下難得之寳斯文增氣¶
後學有師恭惟某官一代宗工三朝夀雋出處名節朱¶
虛侯衛社稷之忠㳺戱文詞太白老鳴國家之盛身握¶
<pb:KR4d0332_WYG_007-1b>¶
陪京之管鑰秩崇廣内之圖書每於凝香森㦸之間不¶
廢滴露研朱之樂神機一泄六丁曾下於霧中人爻已¶
通三畫併呑於天上謂羲文孔子無二道合京費王弼¶
為一人訓易而以神明發千百餘年之闗鍵得意而忘¶
言象付六十四卦於筌蹄既精研六籍之原乃大放羣¶
書之作于洪範則首及君臣之正分於中庸則先明忠¶
恕之同源渾融一貫於胸中脱畧諸家於紙上讀論語¶
知趙中令願致太平談孟子異王荆公恥規近利造好¶
<pb:KR4d0332_WYG_007-2a>¶
學力行之地位下精義入神之工夫上而續伊洛之正¶
傳下亦窺柱史之衆妙夫子言文章性道又得而聞元¶
帥閲禮樂詩書於今親見著述尤多於丁部敷陳上逹¶
於乙觀吟六藝之文披百氏之編大儒事業舉三代之¶
隆建萬世之䇿宰相規模某猥以謏聞恭承大恵非桂¶
樹聨芳於二陸而蓮池誌羙於季方鉅册髙文方進徹¶
細旃之上牙籖縹帙何縁到圭竇之中方精神昏耗於¶
吏塵使心目開明於理窟既獲多聞而又多見未識異¶
<pb:KR4d0332_WYG_007-2b>¶
人先得異書心愛太𤣥莫預弟子侯芭之列手編文籍¶
願書門人李漢之名¶
　　　謝趙漕啓¶
父生師教之身僕不輕於所託徳進言揚之選公何取¶
而見收既不常親炙於朝夕之間又不能借助於左右¶
之譽惠出非望始聞猶疑乃以剪拂之過情竟謂强毅¶
而有立玩誦至此感慨久之直道而行寡與世合中人¶
以上好與已同鄭公良臣尚恨義方有太直之操曲江¶
<pb:KR4d0332_WYG_007-3a>¶
賢相且嫌挺之負過勁之名如某其人何足比數昔嘗¶
吐危言而對䇿以訐見排今復持直道以事人似狂未¶
醒斗升之禄粗奉甘㫖方寸之地可質神明位卑而言¶
髙才踈而意廣圓為卿方為皂豈不知流俗之皆然直¶
如弦曲如鈎亦各随中心之所好涖官雖久無志可行¶
居常咄咄書空見者往往下石諸大夫之唯而舍之諤¶
誰或助之一齊人之傅而楚之咻嘻其甚矣敢謂囊錐¶
之末露亦䝉銀管之特書向非大量過人如王文正之¶
<pb:KR4d0332_WYG_007-3b>¶
待冦平仲盛徳容物若婁師徳之于狄梁公則將不免¶
於見尤何况敢望為知己兹盖伏遇某官名節皦如霜¶
日氣義薄於雲天將觧佩以還朝猶焚香而薦士懸鏡¶
於此媸妍凡閲幾人落筆之餘精神在末一㸃此舉庶¶
幾公道髙風可激懦夫於養痾之際得之其起廢之功¶
大矣抱茂宏之羸疾猶幸耳堅得淮南之仙丹頓欣骨¶
換寒谷暖生於吹律親庭喜至於加餐某敢不勉所飭¶
修加之涵養所不背師門之訓惟勵初心願言開賔閣¶
<pb:KR4d0332_WYG_007-4a>¶
之時無忘今日相期者逺槩見乎辭¶
　　　回林監倉啓¶
宸扆出綸帥藩司庾見者謂名卿之子肯此盤旋今而¶
後倉氏之官不為卑冗罪遲展慶倒置先施恭惟某官¶
胄子英游清時偉望呼吸三山之秀氣發為詞源崔嵬¶
雙闕之家聲不斷書種講聞素官之譜佩服教忠之言¶
翩然斜飛來此小試盖乗田有職雖素王猶屑為之而¶
治粟名官以國士亦嘗親此偶司出納可養經綸况當¶
<pb:KR4d0332_WYG_007-4b>¶
疆場之多虞正倚積貯以為命自今紅腐必無年饑用¶
不足之憂不日緑綈趣奉嵗入榖幾何之對有如某者¶
見謂斐然仰破屋以哦詩嘔肝不悔俯大廷而對䇿空¶
臆盡言决科輸鼎甲之三籌入幕乏錐嚢之一頴比於¶
江西訪芝蘭之友謂於門下為𤓰葛之親略相先後以¶
之官或可牽連而託契豈惟暇日共觀鄴侯三萬軸之¶
藏祗恐匪朝已預文子七十家之薦¶
　　　投帥辯謗啓¶
<pb:KR4d0332_WYG_007-5a>¶
㣲官幕府忽罹市虎之䜛大字通衢至有蒼鷹之戒自¶
反無慊旁觀謂何竊以下僚之事長官也至難小人之¶
陷君子也常易惨惨劬勞燕燕居息敢謂不均皓皓易¶
汙皦皦難全動而得謗莫能加之以贓汙之迹則必誣¶
之以苛刻之名肆為譸張隂結寵眷諸大夫之唯而周¶
舍之諤寡與固宜一齊人之傅而衆楚之咻相攻太甚¶
伏念某癖惟信古様不入時為饑所苦而來稍足亦甘¶
於隠員為卿方為皁豈不知流俗之皆然直如絃曲如¶
<pb:KR4d0332_WYG_007-5b>¶
鈎亦各随中心之所好謂欲盡忠於所事何忍相率以¶
為欺茍有知未嘗弗言欲通壅蔽未見信以為謗已自¶
取踈疑遂令狐媚者旁觀乃以蠅營而加汙髙明過聽¶
約束嚴攽然某粤自蒞官粗思及物嫉奸吏以浸漁而¶
舞法時行直舍之笞憫窮民以衣食而遭刑量減公庭¶
之杖倡優下賤抵憲不赦書史典謁請間不行大則爭¶
於階除小則筆於簡牘睚眦之怨交結膚受之愬果深¶
有如墻壁之文甚如市朝之撻羣憸竊笑善類驚心固¶
<pb:KR4d0332_WYG_007-6a>¶
不止為一人言非所以令衆庶見無羞惡之心非人也¶
尚何顔而坐曹如左右曰可則殺之寧有殞而無辱仰¶
惟某官以四方霖雨為一道福星雅志平反喜動慈闈¶
之笑粲卑躬吐握許通屬吏之欵私顧此謏儒待以我¶
輩書門板以旌孫戊之直諫是能容之指棗枝而謂斛¶
律之滛刑豈得已者每於議政之暇誨以有味之言謂¶
心貴和平毋若昌黎之好勝謂吏師法令冝佩元城之¶
良規某敬以服膺力求捄過願以十目所視者不待浹¶
<pb:KR4d0332_WYG_007-6b>¶
日而斂之中人以下皆惡林宗方立危疑之地國士之¶
遇既有智伯冀全終始之知此情不孚有去而已¶
　　　上葛撫屬啓¶
望紫樞之府早聆蘭砌之芬芳入碧油之幢晚竊蓮池¶
之餘潤先辦赫蹏而告至將收縞帶以乞交恭惟某官¶
天分本髙學力又到丰標如玉英精奪婺女之輝咳唾¶
皆珠文采對天孫之巧維時幕府為國重臣安石之薦¶
謝𤣥才能是舉呂相之知夷簡公輔相期不應露頴之¶
<pb:KR4d0332_WYG_007-7a>¶
初屑辱司征之寄方禮樂詩書之帥妙簡乃僚謂風流¶
藴藉之賢宜寘之幕排紛剸劇而刃不頓飛書走檄而¶
筆不停宜臺府之賞音羡家庭之有譜筦庫七十家之¶
薦日即留中扶摇九萬里之摶風斯在下某居今以屈¶
嗜古而窮黄甲同年半是雲霄之雋武青燈共夜依然¶
山澤之臞儒百憂熏心一貧到骨葵邱之𤓰已熟雖喜¶
及期輦路之栁可攀自慚寡援所幸締年盟之末必不¶
靳忠告之言専衽有期喜遂一斑之覩含毫莫斷願求¶
<pb:KR4d0332_WYG_007-7b>¶
三昩之傳¶
　　　與鄭給事啓¶
諾仕京畿為碧油幢之下吏主盟寒畯有青𤨏闥之正¶
人昔薦墨之未乾今師門之孔邇倉皇告至俯伏投誠¶
竊以貴賤之分固殊氣味之投亦寡君乗車我戴笠命¶
實不猶子鼓瑟王好竽物難茍合悠悠古道汩汩頽波¶
或已隔面於紫陌之春誰肯動心於綈袍之舊焉有如¶
夕郎之貴顯尚猶記暮子之姓名同心皆四海之人獨¶
<pb:KR4d0332_WYG_007-8a>¶
思眷顧十年無一枝之信不責踈狂吹嘘已送於上天¶
植立且期於異日嵗云暮矣訝𤓰戍之來遲予日望之¶
見鄉人而輙問俯念梁園之後志曲為材館之先容如¶
許殷勤實難勝荷伏某晩竊一第繼罹百憂頭顱如許¶
而心自憐髀肉已消而名未立豈不汲汲於仕胡為遲¶
遲而行盖回思捧檄之時哺烏望絶况未有應門之嗣¶
䑛犢情鍾加以聚糧之難重以負薪之疾何其久也止¶
或尼之駑馬頗困於脩程今方税駕去燕來尋於舊壘¶
<pb:KR4d0332_WYG_007-8b>¶
好為捲簾兹盖伏遇某官古大臣之盛心新天子之舊¶
學黄扉丹地凛杜公封駁之詞廣厦細㫋負范相温淳¶
之氣結知宻勿跬歩登庸乃力遜於軒墀真大耐於官¶
職久負儒者給事中之望行展魁然真宰輔之才尊主¶
庇民以存心用闗宗社薦賢報國必有後慶衍子孫某¶
是以不願出於他門惟亟投於大造一力成就三生遭¶
逢桃李無言所望先華而後實松筠有節誓當老壯以¶
窮堅¶
<pb:KR4d0332_WYG_007-9a>¶
　　　謝宣㕘政啓¶
丞弼地嚴手握量才之尺度孤寒路狹身歸播物之陶鈞¶
惟大儒為吾黨所宗故孺子以是心而至輙陳梗槩上¶
瀆尊明竊以周公下白屋之禮衰鄭國歌緇衣之風廢¶
凡懐才而抱藝皆無地以托身攷漢史於元朔地節之¶
間曰儒相則公孫宏魏相而已然仲舒不用而用張湯¶
之酷吏望之不薦而薦龔徳之樂工故西都兩百年非¶
無材能而執政二三人莫為宗主小不自愛則甘心田¶
<pb:KR4d0332_WYG_007-9b>¶
蚡之客大而無耻則俛首石顯之門使善類至於失身¶
亦當國不能無責惟我本朝之諸老有古王佐之盛心¶
文穆取人材多夾袋之所蓄元獻待寒士至樽酒以相¶
歡祁公用則所舉必名世流司馬出則其徒有行道志¶
或薦能於選調或引類於經筵盖祖宗擢台輔於儒科¶
協心共濟故人物皆國家之偉器同氣相求每三嘆於¶
前芳幸一逢於今日恭惟某官學到聖處氣涵天和爾¶
雅文章瑞麟掣黄金之鑰倫魁聲望威鳳儀白玉之聲¶
<pb:KR4d0332_WYG_007-10a>¶
通經博古以為髙尊主庇民而自任始者鑾坡給札之¶
對後來𤨏闥批勑之詞鯁論危言凛凛主張於國是忠¶
肝義膽昭昭對越於天心旋陟政塗預㕘宏議髙著眼¶
力審時觀變之慮深竪起脊梁扶顛持危之責重翊太¶
陽而東出領衆星而北朝寧王寳龜列聖在天而相佑¶
我家柱石重臣悉力以維持方將啓沃上心緝熈帝學¶
收召端人正士恢張美化宏綱於小毖求助之時為車¶
攻復古之計此勲既集無官可酬罔俾前朝専美魚頭¶
<pb:KR4d0332_WYG_007-10b>¶
之㕘政將繇亞相徑躋鴟尾之三公伏念某殖學代耕¶
賣文為活頃奉昕庭之對空臆盡言不知書生之踈轉¶
喉觸諱甘輸三籌而不悔僅竊一命以進身漫逰蓮池¶
茍奉菽水豈無膏沐耻為妾婦之容纔奉㫖甘遽奪阿¶
彌之養春秋之窀穸已畢霜露之怵惕猶新杜曲之田¶
無以給桑麻河汾之廬不足庇風雨乃勉趍於京輦本¶
擬注於銓曹以闕少員多需次如河清之俟而家貧累¶
重闔門有轍涸之虞不量力而乞漿敢希榮於吐哺雖¶
<pb:KR4d0332_WYG_007-11a>¶
素於左右初無介紹然見之方冊不昧平生儻以氣類¶
而相憐庶乎枯槁之立振駑才無取將何裨一代之經¶
綸駿骨先收亦足勵四方之寒畯¶
　　　上薛樞宻啓¶
宥宻地嚴手握量才之尺度孤寒路狹身歸播物之陶¶
鈞况當龍興虎嘯之初輙動蟲鳴螽躍之想敬陳梗槩¶
上瀆尊明竊惟右府本兵之權實分宰相薦賢之責如¶
天聖之晏元獻如元祐之范忠宣維時二聖之臨朝圖¶
<pb:KR4d0332_WYG_007-11b>¶
任元樞而共政晏待寒士至樽酒以盡歡范儲人才如¶
橐艾而理病琦仲淹首蒙汲引軾汝礪俱入薦聞後皆¶
為數世名臣此可見二公相業每讀國史而竊嘆不謂¶
明時之親逢恭惟某官四海宗工兩朝元老魁磊英竒¶
之氣可塞堪輿嬉戱怒罵之文皆入金石自為州縣小¶
官之日已有經理當世之心不縁介紹以立朝直以精¶
忠而許國剸裁邦用耻為管晏淺近之功恢拓中原出¶
於王謝經營之表每當事機之有肯綮處以談笑而無¶
<pb:KR4d0332_WYG_007-12a>¶
留難先期决意大用之近比如公一人耳髙著眼力察¶
時觀變之慮深竪起脊梁扶顛持危之任重幹斗樞而¶
北運扶日轂以東升漢無百參其於時事以何缺宋得¶
一薛庶幾王所之有人方將啓沃上心緝熈帝學收召¶
端人正士恢張美化宏綱於小毖求助之時為車攻復¶
古之計此勲既集何官可酬首揆尚虛佇正靣槐之位¶
脩名不朽留為汗竹之傳伏念某殖學代耕賣文為活¶
頃奉昕庭之對空臆盡言不知書生之踈轉喉觸諱甘¶
<pb:KR4d0332_WYG_007-12b>¶
輸三籌而不悔僅竊一命以進身漫逰蓮池茍奉菽水¶
豈無膏沐耻為妾婦之容纔奉㫖甘遽奪阿彌之養春¶
秋之窀穸已畢霜露之怵惕猶新杜曲之田無以給桑¶
麻河汾之廬不足庇風雨乃勉趨於京輦本擬注於銓¶
曹以闕少員多需次如河清之俟而家貧累重闔門有¶
轍涸之虞不量力而乞漿敢希榮於吐哺謀之心口而¶
有禱願以氣類而相憐倘留夾袋之榮當露錐嚢之頴¶
自知甚審將何裨一代之經綸借勵其餘亦足勉四方¶
<pb:KR4d0332_WYG_007-13a>¶
之寒畯¶
　　　謝制置辟制幹不就啓¶
精舍聚徒方逺需於𤓰戍制垣有命將收買於李蹊得¶
此於常人不足多受知於名世何其幸敬裁尺楮往白¶
前茅伏念某樸不合時癖惟嗜古初入緑水芙蓉之幕¶
實在芳洲杜若之鄉不知其他惟忠所事慘慘劬勞燕¶
燕休息敢嘆不均皓皓易汙皦皦難全幸能免謗奈遭¶
家之不造遽啣恤以來歸不能誓墓而保宿心竟復入¶
<pb:KR4d0332_WYG_007-13b>¶
京而千㣲禄繫匏已久食蘗良甘黄甲同年半已乗風¶
雲之㑹青燈共夜依然為山澤之臞敢謂元戎特貽嘉¶
命將羅而寘之幕使錐之露於嚢誰為髙明之期有此¶
特逹之眷兹盖伏遇某官出處之節皦如日忠孝之誠¶
通於天方在妙年已負逺畧寧皇㧞於常調付以邉城¶
嗣聖賞其雋功陞之帥閫䕶風霜者十載凛氷雪之寸¶
心居無一念之忘君入具八珍而將母属殘敵釜魚之¶
假息而强藩檻虎之猶哮義不顧身風鶴助謝𤣥之㨗¶
<pb:KR4d0332_WYG_007-14a>¶
士皆用命江淮知萬福之名猶不忘寸長片善之捜羅¶
盖將兆登明選公之事業致令么麽亦玷品題某竊謂¶
人豈不自知才各有所限吟詩固不能却賊作檄亦未¶
必愈頭弱不勝衣而豈解驅馳暗不睹墻而莫知機變¶
况自上求下雖君子之盛心而以身許人亦小夫之難¶
事張文昌所以有節婦之嘆陳後山所以有薄命之吟¶
非敢以雙明珠而見還惟别於一瓣香而致敬欲望察¶
其由𠂻之懇寢其飛辟之書力賜保全少寛訶譴公修¶
<pb:KR4d0332_WYG_007-14b>¶
程未艾四方皆願於攀鱗僕來日猶多萬里尚期於附¶
驥¶
　　　謝鄭給事應詔薦賢能才識啓¶
鄉校㑹文不作華途之夢禁林薦士俄飛青剡之章誰¶
為之地以使然殆若自天而下者感深言淺施重報輕¶
伏念某讀書不多合世又寡初入緑水芙蓉之幕實在¶
芳洲杜若之鄉每持直道以事人不敢茍禄而為養豈¶
無膏沐耻為妾婦之容纔奉㫖甘遽奪阿彌之養殷憂¶
<pb:KR4d0332_WYG_007-15a>¶
熏灼壯志蕭條居嘗誓墓而出苦辭竟復入亰而干㣲¶
禄戍𤓰尚逺食檗良甘乃開門而授徒姑賣文而為活¶
青衫素髪消磨十載之光隂黄巻短檠感慨千年之治¶
亂世道隘甚人物𦕈然父生師教之身為士者鮮知自¶
愛徳進言揚之舉在上者多及其私遂安分以固窮忍¶
徇人而失已敢謂朝廷之法從猶念山澤之臞儒飾敝¶
帚以千金韻啞鐘於六律謂生涯盃水假之㢘介有守¶
之名而習氣草茅加以直亮敢為之譽不特借品題之¶
<pb:KR4d0332_WYG_007-15b>¶
一字又將期植立於異時道義合則靡待介紹之求力¶
量大則實異他人之薦古之所謂知己詎不其然士而¶
茍有烈心皆思自奮兹盖伏遇某官學到聖處氣㴠天¶
和在韋布之時而有志廟堂為塲屋之文而可刋金石¶
自搴芳於巍第即䇿足於周行司馬無求功名迫而後¶
起敏中大耐官職即之若無新天子學而後臣先皇帝¶
留以遺我談經旃厦陳義格心載筆螭蚴有文緯國陞¶
華青瑣跬步黄扉竪起脊梁自任天下之重髙着眼力¶
<pb:KR4d0332_WYG_007-16a>¶
博觀人品之精致使么㣲亦叨收録某敢不益鞭庸鈍¶
自勵操修若何報塞於恩私惟有堅持於名節此心歸¶
向湜輩安敢叛於師門不日登庸案公决無書於政府¶
　　　謝京尹舉薦啓¶
垂登政途預聞大計回顧幕府猶有遺賢乃函上於薦¶
書頗見駭於衆聽謂如某者獨何人斯様既背時宦又¶
無譜盡忠所事妄希一鴈之鳴直情而行久犯羣狙之¶
怒才踈而意廣位卑而言髙徒恃方寸之無他不枉尺¶
<pb:KR4d0332_WYG_007-16b>¶
尋以茍合直鈎落落分甘月滿於空船翠袖怦怦誰念¶
天寒而倚竹寧人不顧耻已自媒此心常質之神明一¶
語不謀之妻子敢謂袁公篋櫝之寳尚歎未盈顧如王¶
儉橡樟之材忍令終棄不求而獲始聞為疑及觀寵遇¶
之過情乃謂持論之不懾伏讀至此感歎久之昔嘗以¶
子大夫之對而見褒兹又以老門生之名而併録裴度¶
賢相猶忌劉蕡之直言曲江名臣且嫌挺之之苦勁今¶
執事屢優容於一介其徳量殆逺過於二公兹盖伏遇¶
<pb:KR4d0332_WYG_007-17a>¶
某官昔大臣之盛心新天子之良弼八年京兆棠隂正¶
濃一時門人李蹊幾滿懸鏡於此妍醜凡閲幾人落筆¶
之餘精神在末一㸃不必論非聃之同傳姑自喜晏范¶
之全交某力尊所聞自許不叛敢望先華而後實惟當¶
老壯以窮堅三十年讀書幸已入士林之目千百人執¶
贄不忘下白屋之心¶
　　　賀趙京尹啓¶
羽儀卿寺彈壓帝城人望翕然知尹京之有趙上心簡¶
<pb:KR4d0332_WYG_007-17b>¶
在果弄印以授堯輦轂肅清紳緌交賀恭惟某官學精¶
六典名冠兩科文章太白老之瑰竒氣節朱虛侯之耿¶
介早登華貫屢獻皂嚢肘後有醫國方舌底出氷人語¶
不能枉尺為清要地而少留甘請一麾指瀟灑亭而徑¶
去自上輔畿之最入陞台佐之華振領挈裘糾正列曹¶
之淑慝調胹肋鼎習為宰相之經綸新天子居然器之¶
先寧皇留以遺我眷皇畿之千里畏帥閫之十連少尹¶
舊㳺回首平分於風月神京新領致身已逼於雲霄行¶
<pb:KR4d0332_WYG_007-18a>¶
將懾鴈鶩之玩而以威繩狐鼠之姦而以法寛一分之¶
民力散八郡之陽和簫鼓行春驩迓碧油之元帥鈞衡¶
虛左佇看緑鬢之中書伏念某淺學得皮赤窮到骨初¶
筮征行於湘水聊爾棲身至今悵望於衡雲不堪回首¶
十二載未書於三考二千里來效於㣲官直道事人安¶
敢肆幕中之辯剛腸嫉吏不能依紙尾之書幸曾出元¶
樞之門墻猶未入羣憸之陷穽敢期機㑹獲事仁賢受¶
容受察之方新一喜一懼之交集竊傾心於教誨更借¶
<pb:KR4d0332_WYG_007-18b>¶
力於提撕莫為之先儻少異衆人之待當忠於主其忍¶
效妾婦之容¶
　　　權教謝京尹啓¶
随郡幕府愧無賛長之謀共二京庠冒犯為師之戒十¶
載李蹊之猶舊一朝芹水之復春士論榮之徳念深矣¶
惟王畿之學校近天子之辟雍爰自邇年允為遴選矧¶
當大比尤異常時英俊滿門皆願卿大夫之勸駕師儒¶
有闕詎容妄男子之代庖如某者位置最卑迂踈尤甚¶
<pb:KR4d0332_WYG_007-19a>¶
十一載未盈於兩考二千里來效於㣲官碧油幢下之¶
多才如鱗斯集白面書生之不武乃蝨其間累月於兹¶
一籌莫畫燕燕休息豈不謂之素餐斷斷無他正宜束¶
之髙閣獨於朱墨應酬之暇猶及丹鈆校勘之功忽䝉¶
金管之特書俾即黌宫之代匱豈以遺簮之與墮履曾¶
出門墻故由濁渭而入清涇獨私造化嘉與吾黨獲預¶
斯文兔園活計之久踈依然入夢鴞泮好音之見遺應¶
者同聲静言思之孰主張是兹盖伏遇某官經綸道大¶
<pb:KR4d0332_WYG_007-19b>¶
康濟功髙七八年尹衆大之都㡬萬戸拜生全之徳拯¶
饑救溺善推禹稷之盛心擿伏發姦不用趙張之小智¶
虛懐以接寮屬刮眼而念孤寒致使么㣲屢經題品某¶
敢不誓堅素履用答洪知人之患在好為師自知過分¶
友既信乃可獲上益務盡心¶
　　　通袁京尹啓¶
昕庭對䇿濫陪玉筍之門生畿甸效官復玷紅蓮之幕¶
府三重翰墨百拜帥籖恭惟某官一代宗師四朝碩徳¶
<pb:KR4d0332_WYG_007-20a>¶
挺身任重六鼇背上之擎山定力鎮浮萬馬羣中而駐¶
足自仕京國至位文昌華途清要者幾何鞅轍周旋之¶
殆徧賛籌台佐異時相業之胚胎琢玉仙源一代帝墳¶
之潤色容與功名之㑹更閱理義之多逺略濟時振起¶
過江諸賢之弱精忠許國對越在天列聖之靈尹正神¶
京榮躋版使東南之力竭矣帑藏焦熬西北之事紛然¶
符移旁午戚婉貴臣之盤據豪民巨姓之根連得地大¶
而雖可回旋去天近而尤難展布今之君子悠悠畵餅¶
<pb:KR4d0332_WYG_007-20b>¶
之空談付以事機往往蠟鞭之無用任國重寄如公幾¶
人當紛紜澒洞之衝每閑暇笑談而辦輦轂之下必先¶
彈壓與列郡殊錢榖之問不知廟堂有地官在如聞訪¶
落欲即登庸若劉沆在天聖初自尹而入為相然張敞¶
為京兆最繼後者難其人屈壯猷旬月之間積蒼生霖¶
雨之望世道隘甚人物𦕈然首揆久虛行看黄麻之宣¶
布脩名不朽要垂汗竹之芬芳伏念某殖學代耕賣文¶
為活比奏槐楓之對空臆盡言不知草茅之踈轉喉觸¶
<pb:KR4d0332_WYG_007-21a>¶
諱向非借九鼎之力當不止三籌之輸副本既不上於¶
中書賤刺亦羞通於知己及星沙之賛畫俄風木之銜¶
憂年踰四十以無聞於顔有靦禄縱三千而弗及此恨¶
何窮人憐十載之栖遲天畀一朝之遭際低頭入幕教¶
條必惟命之恭觸事面墻官學頼得師之益寛為程而¶
督責大出力以提撕庶㡬遺簮墮履之㣲或有大呂黄¶
鍾之重横寳在道敢祈袁相國之知倒屣出門自賀王¶
仲宣之遇¶
<pb:KR4d0332_WYG_007-21b>¶
　　　上陳漕啓¶
奎閣陞華日畿將漕調胹助鼎久煩左右之分司輓粟¶
飛芻最係東南之大計凝霜持節喜雪兆祥竊以京輔¶
之建臺尤重轉輸之命使民力已竭况更年飢用不足¶
之餘邉事方殷誰識嵗入榖㡬何之數急之則元元告¶
瘁緩之則往往愆期必有通儒方堪計相恭惟某官風¶
采儲英於婺女文章分巧於天孫先正負宇宙之大名¶
經綸未了有子習家庭之宦譜出處尤髙自飛壯縣之¶
<pb:KR4d0332_WYG_007-22a>¶
雙鳬入綴明庭之羣鷺不能枉尺直尋以茍合徑請髙¶
牙大纛以有行出守九華就馳四牡雙瞳察吏精神鎮¶
壓於山川一飯念民徳意周詳於田里外民庸而奏課¶
入台佐以宣勞挈領狐裘紏正列曹之淑慝依光鳳沼¶
習為宰相之䂓模新天子居然器之先皇帝留以遺我¶
屬神臯之擇使就宰椽以疏榮得地大雖可回旋去天¶
近而尤難展布今之君子多為畵餅之空談付以事機¶
半是蠟鞭之無用任吾國之重寄如執事者幾人行將¶
<pb:KR4d0332_WYG_007-22b>¶
轡一攬而清濁自分鞭不用而公私兼裕嵗計既優於¶
租粟河潤併及於京師簫鼓行春共喜福星之臨照鈞¶
衡虛左沛為霖雨之沾濡伏念某淺學得皮赤窮到骨¶
初筮經行於湘水正欲娛親至今悵望於白雲不堪回¶
首十二載未書於三考兩千里來效於㣲官直道事人¶
安敢肆幕中之辯剛腸嫉吏不能依紙尾之書惟臺府¶
本同體之戚休而寮屬如一家之子弟教誨之以藥其¶
失提挈之以玉於成是所望於尊明庶少逃於瘝曠一¶
<pb:KR4d0332_WYG_007-23a>¶
臺近水餘波倘及於蓮池小草出山和氣願回於黍律¶
　　　與史監税啓¶
疏渥宸廷司征畿甸毗陵地近不妨時戱於綵衣韋曲¶
天低尤便日親於衮繡潔蠲告櫝塵徹賀床恭惟某官¶
敏莫能追秀無可揀名父之子名子之父椿桂同芳難¶
兄之弟難弟之兄芝蘭競秀耻以膏粱而習貴力於翰¶
墨以䇿勛肯為筦庫之官來養經綸之業惟大農泉布¶
之經費係中國闗市之常征豪家戚畹之互作梯媒富¶
<pb:KR4d0332_WYG_007-23b>¶
吏猾商之相為嚢槖往往闊疎於巨槖區區捆摭於細¶
氓公定不然方勇除於衆弊民亦勞止必能寛之一分¶
力量大則志可行名實孚則人自服多行好事正在妙¶
年仁者安仁立使蒼生之蘓息相門出相行看華轍之¶
飛騰如某其人見迂於世朅來入京兆之幕了不入時¶
様之粧援寡力㣲滿眼莫為之道地才疎氣直知心惟¶
有於老天所幸名勝之可依必出宦譜以忠告道同氣¶
合何當陪暇日之㳺施早報遲僅免作隔年之債¶
<pb:KR4d0332_WYG_007-24a>¶
　　　與黄監酒啓¶
出綸天陛董醴日畿碧油九鼎之重言辟書甚寵良醖¶
三升之可戀官况最清展慶滯遲先施倒置恭惟某官¶
沉酣周孔糟粕莊騷毓秀九華鍾清淑中和之禀沂源¶
雙井得風流藴藉之深妙三昧於文章露一班於政事¶
家傳清白不隨世味之醎酸宦業芬芳賸得名流之膾¶
炙惟神臯𣙜酤之利闗大農經賦之須逢鞠車口流涎¶
人皆圖於倖得飲醇酎心自醉帥獨念於舊交厥選至¶
<pb:KR4d0332_WYG_007-24b>¶
榮其言有味正可品聖清而賢濁不妨笑人醉而我醒¶
名下無虛人暫樂清時之日月樽前有此客行班紫漢¶
之星辰某之迂踈世所姗笑吟詩無用生涯不直於一¶
杯逐禄何求親養已辜於三釜朅來賔幕不入時粧所¶
幸名勝之來遂托寅恭之末既見君子則喜敬在下風¶
不與執事同心有如白水¶
　　　通盧司户啓¶
出綍宸庭彯纓天府玉川春秋之學經世所闗珠曹版¶
<pb:KR4d0332_WYG_007-25a>¶
籍之司得儒為重辜遲展賀倒置先施恭惟某官敏莫¶
能追秀無可揀襟懐浩乎湖海師友萃其家庭經術精¶
明早已束三傳於髙閣才名超卓方將臥百尺之巍樓¶
宦譜愈出而愈竒學力随試而随效肯來帝里少試民¶
曹未甘俛首於簮裳必欲䇿勛於朱墨賔興充賦餘子¶
盡避於一頭鎻換登名神人將易其隆鼻可大吾府須¶
看獨班某之孤寒世所姍笑書生强項不堪受鴈鶩之¶
欺直氣填膺正恐犯蠭豺之謗滿眼莫為之道地知心¶
<pb:KR4d0332_WYG_007-25b>¶
惟有於老天幸甚納交何以教我既見君子則喜敬在¶
下風不與執事同心有如皦日¶
　　　與黄司法啓¶
疏榮宸陛司讞帥藩喬木世家久挹清風而起敬紅蓮¶
幕府今依緑水以同㳺展慶辜遲先施倒置恭惟某官¶
雲霄閥閲冰雪丰標汪洋萬頃之波淵乎似道呼吸三¶
山之秀暢而為文早以徽聲騰於膴仕謩有祖之烈威¶
得父之清胡屈英躔來㳺賔佐有一命者皆知及物素¶
<pb:KR4d0332_WYG_007-26a>¶
宦可矜持三尺者尤易活人隂功所係必能援經以斷¶
可以使民無寃素熟丹書好下平反之綵筆行膺剡牘¶
要須潤色於青氊如某其人何庸於世向嘗吐危言而¶
對筞以訐見排今復持直道以事人似狂未醒所喜聨¶
事而得偉人畧相先後以之官庶可夤縁而託契見似¶
鄉人亦喜敬在下風不與執事同心有如皦日¶
　　　回陳司法啓¶
仰止徳星喜託通家之好暗投明月恍驚横道之珍陳¶
<pb:KR4d0332_WYG_007-26b>¶
誼甚髙拜嘉降嘆惟世禄之家鮮由禮為大賢之子難¶
其人鳳穴而長䲭鴞蘭畦而生蕭艾相誇紈袴皆淪胥¶
富貴之波細數衣冠誰克衍詩書之澤恭惟某官襲芳¶
家慶傳𣲖古靈咳唾成文陣馬風檣之敏快精神滿腹¶
冰車雪柱之清髙考徳質業於家庭蜚英騰茂於庠序¶
姑自象賢而入仕不過寄徑以進身師元城看條貫之¶
言首司法掾佩純仁輕禄食之訓忍離親旁力於翰墨¶
以筞勛束以冠裳而不住已搴名於鶚版尚㸃額於¶
<pb:KR4d0332_WYG_007-27a>¶
龍門綵衣侍養之餘鐵硯磨研之久黄金榜上便須炫¶
羙於世科白玉堂中更要增華於國典某聞名惟舊締¶
契方新每因得豚犬之遲常見羡麒麟之種士伯同寮¶
之好實始自今太邱有子之賢願常過我¶
　　　回范仁和啓¶
帝以名流宰於畿甸紫㣲舊事許令東閤之代綸赤縣¶
新除良便南陔之戱綵潔蠲吉櫝喜徹賀床恭惟某官¶
胷貯石渠眼空泰華生四明仙佛之里萃一門師友之¶
<pb:KR4d0332_WYG_007-27b>¶
賢學易通神三畫併吞於天上著書擬聖六丁曽下於¶
霧中不妨㳺戱於詞場更到雕蟲之末技横經留鑰招¶
諸生立而誨之董醴神臯笑餘子未知趣耳淋漓薦墨¶
慫慂通閨便合留中好設雲屏而隔坐云何補外要追¶
塵甑之清䂓惟是薄俗之鄙談每以作邑為難事縮頭¶
退避争言湯鑊之焦熬好手從容優試霜硎於肯綮力¶
量本大名實又孚不惟自見撥煩治劇之才正可力行¶
學道愛人之志雙鳬之來葉縣見謂斜飛五鳳之入翰¶
<pb:KR4d0332_WYG_007-28a>¶
林行當首擢某之無似世以為迂既不及親何樂一行¶
作吏早知有命悔不十年讀書朅來贅幕府之員了不¶
入時粧之様書生彊項不堪受鴈鶩之欺直氣填膺正¶
恐犯蠭豺之謗信天任理愒日玩時於門墻無半面之¶
知何書翰似同心之素先施是愧有味其言政事文章¶
公過以歐陽之長而勉我後先憂樂我敢持文正之美¶
以期公行矣納交喜而欲舞¶
　　　與京教啓¶
<pb:KR4d0332_WYG_007-28b>¶
正坐横經公方見士於芹泮低頭入幕僕來依人之蓮¶
池宦㳺清濁之雖殊官期先後之不逺敬裁鯉素往白¶
鱣堂恭惟某官早以文鳴紛其内羙胷次貯氷壺之瑶¶
璧筆端垂金薤之琳琅學易通神三畫曾吞於天上著¶
書擬聖六丁屢下於人間舍選芬芳科名岌嶪直上宜¶
徽階之侍斜飛亦黎閣之逰惟神京學校之崇在天子¶
辟雍之側天下攀鱗附翼之士多㳺其間年來凌清遡¶
紫之班皆由此選必得哲匠以主斯文肘後良方不惟¶
<pb:KR4d0332_WYG_007-29a>¶
授諸生速化之術心中有印抑將續正學未墜之傳多¶
士填然附之先生自此升矣夾袋之記人物簡注方新¶
䑓閣之繼諸公經綸可展某辛苦一第間闗十年讀相¶
牛之經分甘襏襫圓得鹿之夢誤綴簮裳平生耿耿者¶
猶存與時落落乎難合初筮經行於湘水聊爾棲身至¶
今悵望於衡雲不堪回首京幕戍期之已迫書生官譜¶
之未閑若何免司敗誅所恃有師儒在短才有限豈堪¶
飄風草&KR0702;之忙暇日㳺從共和細雨簷花之句¶
<pb:KR4d0332_WYG_007-29b>¶
　　　謝浙西王憲薦舉啓¶
幕府底寮甘守雌甲辰之拙職司薦剡首膺大戊子之¶
知士論榮之徳念深矣惟今當薦舉之路夫誰無故舊¶
之交升潛既殊氣味隨改一貴一賤而情乃見望望去¶
之須姦須媚而位可求滔滔皆是在上者徇情而忘義¶
為士者屈道以從人未有方持繡斧之新而乃重念綈¶
袍之舊必居名下方在選中如某者獨抱古心熟諳世¶
味挈來京兆之幕逺引王公之門凡同年而同官多得¶
<pb:KR4d0332_WYG_007-30a>¶
時而得位君乗車我戴笠命實不猶子鼓瑟王好竽物¶
難茍合寧人不顧恥已自媒此心常質於神明一語不¶
謀於妻子敢意雲天之髙誼不忘湖海之竒人每與丁¶
寧輙相唯諾謂正倫附杜曲之族支𣲖不殊而謝莊從¶
康樂之逰嵗時已久此吾意氣所許者不待干求而予¶
之故澄清之轡方還而破白之章已至在昔文正雅愛¶
沂公豈獨以譜系之偶同私相延譽盖觀其器識之逺¶
到預有相期公子援故事以舉行僕自顧菲才之莫稱¶
<pb:KR4d0332_WYG_007-30b>¶
兹盖伏遇某官文得雙巖之正印學障百川之狂瀾駐¶
足於萬馬之羣不移定力論事如獨鶻之擊凛有英風¶
乗軺察吏而山岳摇懸鏡閲人而涇渭判謂薦賢所以¶
報國而行道非以市恩揚清激濁之風聲作興一道登¶
明選公之相業根本此時致使妄庸亦叨收録某敢不¶
秉心介石厲行飲氷縱未圖即報於隆知决不敢自叛¶
其素學升沉有分安能計遲速於榮途名節自持或可¶
附聲光於青史¶
<pb:KR4d0332_WYG_007-31a>¶
　　　上鄭樞宻啓¶
擢用儒宗參持樞筦地嚴鼇嶺被三字之恩榮春近鳳¶
池跨十年之身到廷紳歆慕公衮增華竊以宥宻之司¶
安危所寄長貳雖分於四等綱維同主於五符或累年¶
濡滯而竟不遷或久任劇煩而後得拜未有春入比扉¶
之直冬陞西府之崇雖執政猶吾之股肱廟謨均預然¶
惟卿為朕之心腹聖語尤親恭惟某官氣質得於天成¶
出處闗於世運温純爾雅追還姚姒之文章重厚端凝¶
<pb:KR4d0332_WYG_007-31b>¶
不作漢唐之人物先皇帝用之而未盡新天子學焉而¶
後臣龍邸䇿勲光洗咸池之日螭坳記事宻依香案之¶
雲翠帷犯風雪以談經青𤨏凛氷霜而封勑方大制誥¶
之有属非老文學其誰為乃以一條氷之衘付之五色¶
雲之手方當多事屢驚夜響之鈴絛非比平時卧看日¶
移於磚影發徳音若時雨起詔草如流泉作宋一經同¶
風三代久簡知於旒冕就寵畀於樞機得君如此其専¶
報國將何以稱在昔君子任至重則愈憂立人本朝道¶
<pb:KR4d0332_WYG_007-32a>¶
不行而為耻矧圖回於初政尤倚仗於近臣聖徳方新¶
如羙玉之未琢事機多壅如積水之不流何嘗罪言人¶
不敢言居多避事誰肯任事間有舛政靣是之而背違¶
豈無正人心忌之而貎敬化嘉橘之種而成枳斂祥鸞¶
之翼以為鴞此於元氣以有傷所以外邪之交作一脛¶
如要一指如股難與屈伸五大在邉五細在廷莫權輕¶
重我既每事之示弱彼亦謂吾之無人惟公憂國之忠¶
寘位本兵之地昔中書未有冦忠愍若得為辭今吾國¶
<pb:KR4d0332_WYG_007-32b>¶
已相司馬公豈容生事必欲正本最患尚同召不恱周¶
之留而何害為周房能用杜之斷而未嘗忌杜相辨如¶
争相與如眤和氣不傷見惡必遏見善必揚至公無我¶
一正君而國定四張維而令行訏謨造命於一堂精神¶
折衝於千里機㑹最易於蹉跌嵗時每畏於因循今猶¶
曰五府之合謀有可諉者設或為一相之處内則何以¶
哉某叨出師門喜摇心纛既賀夢符於凝碧更期名在¶
於汗青鄭公勸仁義之行願言加意王褒慶聖賢之遇¶
<pb:KR4d0332_WYG_007-33a>¶
因頌獻䂓盖出於忠遂忘其僣¶
　　　回譚廵檢啟(原注習春秋曽進列國傳因申觧/賭博軍人咆哮事為之從公書擬)¶
　　　　(䝉師斷治號/令譚以啟謝)¶
制軍者司馬之法不恭自有常刑禁暴者連帥之威為¶
屬惟知從長初無絲粟之力忽辱瓊瑰之投竊謂博奕¶
無所用心戱謔反以為虐刁逵坐赤族於馬栁慕容卜¶
大事於蒱神博銀鎗之營中未幾召釁反鍾離之盧子¶
寧有幾人於王法在所不容彼狂卒胡為冒犯牧豬奴¶
<pb:KR4d0332_WYG_007-33b>¶
戱耳况敢當公庭而咆哮執䑕輩尸之盖斷自元戎之¶
霹靂為有公在何謝我為恭惟某官東國大夫之故家¶
延康學士之遺直序春秋於吳冦始平之際奏徹九重¶
讀左傳於延安方戰之時才當八面乃淹警邏未展經¶
綸行膺宸綍之攽即据殿巖之任兹小人狃積習之弊¶
故一旦啟玩侮之謀已正典刑立伸威令權皆由於大¶
府恩敢受於私門遇悍卒於㣲行莫損裴晉公之逺到¶
抱遺經而請質何當玉川子之辱臨¶
