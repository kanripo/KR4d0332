# -*- mode: mandoku-view; -*-
#+TITLE: 臞軒集
#+DATE: 2015-08-25 00:04:47.291575
#+PROPERTY: ID KR4d0332
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0332_WYG_016-1a>¶
欽定四庫全書¶
　臞軒集巻十六　　　　　　宋　王邁　撰¶
　　近體詩¶
　　　和宗姪朝望公輔賀生朝韵¶
投閒久矣息心兵臺上饑烏又一聲湖海正須招隠士¶
朝廷終不赦狂生剖開胸腹猶餘赤削盡頭銜越様清¶
坐看吾宗後来俊西風再舉上鵬程¶
　　　生朝止客¶
<pb:KR4d0332_WYG_016-1b>¶
白髪蒼顔五十三北風不競又来南宦情於我蠟来淡¶
世味從渠蜜様甘烏哺劬勞恩末報鴈行凄斷痛何堪¶
記生縱有一樽酒忍與妻孥共醉酣¶
　　　寄延平史君馬徳大天驥二首¶
日誦江干餞別詩端平局面改嘉熈調元金鼎人黄髪¶
宣化朱轓君白眉否泰從来更代禪乾坤此去願平夷¶
狂生迂濶真無用飽飯山中倒接籬¶
君正青春我鬢絲春闈舊夢是耶非九方臯馬分眀瘦¶
<pb:KR4d0332_WYG_016-2a>¶
百里奚牛自在肥(原注徳大善談/相故云九方臯)欲去尋盟談繾綣又¶
愁鈎黨起幾㣲乗車戴笠俱隨分懐美人兮心奮飛¶
　　　送趙伯泳涯侍郎守温陵¶
　　趙公過莆以書復某曰西山兩典是邦遺愛至今¶
　　人思之故府必有可見子盍以語我来某謂清源¶
　　自南渡後有梅溪之王苕川之倪俱以從官出守¶
　　最後則吾西山先生兩出牧焉其再至則官侍從¶
　　矣王倪之政則聞而知之西山則見而知之今趙¶
<pb:KR4d0332_WYG_016-2b>¶
　　公首以故府事實為問其有意於以曹隨為心乎¶
　　某敬以戒吏諭民一冊申呈而以二詩將之因憶¶
　　西山安奉倪公祠堂之文有秋菊寒泉配食之語¶
　　公如能因泉民之思倡此義舉和者必衆亦可以¶
　　慰西山疇昔之志謂余不信試以質之是邦諸寓¶
　　公當亦以為然¶
泉是梅溪遺愛鄉老倪復此種甘棠後来薦報西山政¶
歸去全無南物装籍甚三賢皆法從勉哉一趙繼循良¶
<pb:KR4d0332_WYG_016-3a>¶
萬安橋上傳佳話七十年間四侍郎¶
西山無物與泉民底使民如父母親凡日用間無不敬¶
滿腔子裏盡吾仁我熏知見香猶舊公滌中和印一新¶
願廣桐鄉依戀意寒泉秋菊祀千春¶
　　　寄婺倅張同年渭叟倂簡其壻黄元輔自然二¶
　　　首¶
江峯映帶武夷青幾度携筇此地行韻士魁人鍾間氣¶
氷翁玉壻並時名世方爭效十鑚巧渠自不貪三字榮¶
<pb:KR4d0332_WYG_016-3b>¶
料得平章風月暇家書一閲萬金輕¶
同登當日鬢猶青宦路還如跛鼈行蒔藥山阿非貴相¶
叩頭殿下得狂名著書平屋千年記堆笏盈床一餉榮¶
安樂窩中無別法只將世累放教輕¶
　　　呈竹軒張史君二首¶
竹軒治郡政成時却值王孫慶玉墀無吏下鄉民㸃塔¶
捐田入學士礱碑平反陰徳堪娱母清白家風更課兒¶
見説元宵燈不放為他百姓惜膏脂¶
<pb:KR4d0332_WYG_016-4a>¶
日晡齋閤響鈴絛鞅掌文書尚坐曹吏困行移愁脱腕¶
侯勤剖决快揮毫維摩正為衆生病太守勝如從事勞¶
願養精神需大用欵陪齊客醉醇醪¶
　　　和竹軒張史君来字韻二首¶
金鳯傳呼紫馬来壺山真面氣佳哉朝天有路鹿呈瑞¶
應物無心鷗不猜黍穋熟時農洗甑芰荷香裏客啣杯¶
官穹職峻人俱羡最羡斑衣舞老萊¶
一自都門拂袖来閒中嵗月亦悠哉填波精衛功良苦¶
<pb:KR4d0332_WYG_016-4b>¶
享樂鶢鶋心自猜老矣力衰難運甓偶然興到且傳杯¶
君侯若使居王所片善還能采草萊¶
　　　再用韻和張仁仲史君¶
五花入手眼増眀合主黌宫善類盟善教牖民師帥責¶
婉辭玉女父兄情馬經定價増神駿鴞亦懐音避惡名¶
從此心田去稂莠沐侯化雨及時耕¶
　　　用韻簡黄元輔二首¶
不愛螭頭一㸃青片言枘鑿拂衣行但憂負我平生學¶
<pb:KR4d0332_WYG_016-5a>¶
豈願爭渠豎子名天駿出閑駑飽秣國蘭却佩艾敷榮¶
想君記得西山語佳士從来去就輕¶
髪今如此不重青醉後長歌折檻行老去一寒甘忍死¶
古来幾士得全名稻畦蔬圃閒中樂藥禁薇階膜外榮¶
所見畧同君與我不妨官小得人輕¶
　　　山居即事¶
出處行藏不偶然何曽由我總由天收回紫陌紅塵足¶
来結青山緑水縁萬籟鳴時仍瀑布數鴉起處忽林煙¶
<pb:KR4d0332_WYG_016-5b>¶
暮雲正爾商量雪却被催詩雨揷先¶
　　　秋夜對客¶
旋燒香鴨剔銀缸風捲銀蟾上矮窗詩癖苦無竒藥療¶
睡魔頼有建茶降回環蛙部疑成兩接續蟬笙不計雙¶
好友相㸔寧惜夜滿懐秋思浩如江¶
　　　良月朔郊行問訊梅菊¶
夜半漸驚風作惡朝来賸喜月為良知梅有意商量雪¶
問菊何謀凖備霜和靖未吟先得趣淵明欲斷已無腸¶
<pb:KR4d0332_WYG_016-6a>¶
物情榮悴胡闗我獨酌悠然寓醉鄉¶
　　　山中讀誠齋詩¶
萬首七言千絶句九州四海一誠齋肝腸定不餐煙火¶
翰墨何曾着㸃埃錦瑟月中彈不徹雲濤天上㵼将来¶
巴西社裏陳黄逺直下推渠作社魁¶
　　　夜讀杜詩契心喜成¶
夜永如年眠較遲寒聲贔屭薄書幃静看香篆縈茶椀¶
細嚼㯽榔當酒卮詩巻一開眀病眼騷人千載契心期¶
<pb:KR4d0332_WYG_016-6b>¶
偶逢㑹處㸃頭笑早被燈花聖得知¶
　　　除夕¶
憶昔都門值嵗除髙樓張燭戲呼盧久依净社參尊宿¶
難向新豐認酒徒天子未知工草賦鄰人或倩冩桃符¶
寒宵別有窮生活㸃勘離騷擁地爐(案此詩見後村/千家詩今補入)¶
　　　枕上復用道間鄉字韻呈同人¶
爆竹聲中度嵗忙椒花杯上換春陽欠書元日神荼帖¶
又看新年傀儡塲客枕方酣千里夢朝靴正踏五更霜¶
<pb:KR4d0332_WYG_016-7a>¶
主翁湏要惺惺在富貴何如歸故鄉¶
　　　元旦次日立春¶
年從爆火暗中移椒栢迎歡上酒卮今日天晴宜麥熟¶
明朝春到報花知好竒漫說雞千跖行樂都来黍一炊¶
但得新年詩有料不妨貧似去年時(案此詩見李伯璵/文翰類選今補入)¶
　　　清眀郊行¶
年例清眀是暮春今年春事却平分故添一閏知天巧¶
欲探羣芳奈雨頻烟樹對人愁脉脉暮山似我老陳陳¶
<pb:KR4d0332_WYG_016-7b>¶
感時莫灑花前淚不道中原漲戰塵¶
　　　西軒春坐¶
容膝都盧屋一間圖書左右任披翻催詩急雨来迢逓¶
吹面凉風過等閒生意無邉庭下草清香不斷畹中蘭¶
日長無事真僊隠作甚辛辛苦苦官¶
　　　夏雨¶
彌旬不雨懶龍乖乾我茅齋一畆苔火繖亭亭當午立¶
雷車隠隠半天来催詩笑我孤吟苦憂國愁眉八字開¶
<pb:KR4d0332_WYG_016-8a>¶
池水甫能添幾許兒童已報可浮杯(案此詩見李伯璵/文翰類選今補入)¶
　　　送方徳和大鏞赴漕¶
好風昨夜作秋天吹送雛鵷上紫煙慈母整裘顔有喜¶
難兄提鉢面相傳策勛胄榜特餘事努力巍科趂壮年¶
直數重陽到端午快聆三㨗凱歌還¶
　　　送方栻赴銓¶
笑提虹管試春闈大手何妨小出竒龍種嘶鳴喑萬馬¶
鹿麑辟易避孤羆京城紙貴爭傳賦便驛書来賸寄詩¶
<pb:KR4d0332_WYG_016-8b>¶
老友生平識英物要看修竹拂雲枝¶
　　　和劉編修潜夫讀近報蔣峴被逐二首¶
讀報欣然共賦詩古来忠佞各殊岐彼猶愧見蒋頴叔¶
君盍自期劉器之惡草剪除雖一快芳蘭銷歇已多時¶
懐哉康節先生語作事莫教人縐眉¶
兩載相依笑陸沉鶉衣不羡錦為衾渠儂眩耀麒麟楦¶
我輩翻騰駑驥吟朝去一㓙憂稍歇邉留五大禍尤深¶
棟梁培植誰之責莫遣斧斤終日尋¶
<pb:KR4d0332_WYG_016-9a>¶
　　　簡南劔倅趙用甫以夫同年二首(原注時兼/招司機宜)¶
元戎擇佐奏膚公君以宗英在選中紫氣發硎光射斗¶
碧油草檄令飛風莫嫌假手事權小行拜真王位望穹¶
老我相期猶逺大朱虛要立萬年功¶
㞯亭邂逅又輕離時事更翻幾局棊㳺宦眀知同旦過¶
出山聊復救朝饑屠龍笑我真何用躍馬追君已落遲¶
却有一般劣相肖蘭階晩始長瓊枝¶
　　　和趙倅二首¶
<pb:KR4d0332_WYG_016-9b>¶
一樣風清共月眀平分那得外斯盟合将長與貳同傳¶
正恐君嫌譽過情碑斷文昌須改制臺髙馬援却逃名¶
色絲黄絹儂無分悔不文園着力耕¶
二車人物漢三眀来主壺山夀永盟衆口是碑均詠徳¶
片言如秤不容情斯文陰有扶持力循吏何求烜赫名¶
早晩政成天上去舊㕓還憶老農耕¶
　　　呈趙倅(用進/退韻)¶
別駕從来頭沓髙非闗期奏壓宜敖推敲今日韓饒賈¶
<pb:KR4d0332_WYG_016-10a>¶
引避他年藺下頗螂欲當車觀者笑駟難及舌罪焉逃¶
小詩贖過無佳句唐突西施又奈何¶
　　　再呈趙倅¶
委齋坐我以春風不事拘攣邉幅中俗子語言藏攫穽¶
丈夫胷腹等崆峒虛舟相觸何心在怒火雖炎一餉空¶
到底不如歸去好扶犁戴笠作村翁¶
　　　作郡庠修學増田記成諸職事招飲¶
頖宫輪奐一鮮眀多謝賢侯主夏盟雞白碑成慚淺識¶
<pb:KR4d0332_WYG_016-10b>¶
鵝黄酒滿認深情回頭二十三年夢接武千英萬俊名¶
来事可為待卿等狂生老去合歸耕¶
　　　丹青閣¶
盛年憂國鬢毛蒼諫䟽端堪銘豆觴行或使之苗膏雨¶
心乎愛矣藿傾陽榮華不與羣兒競名節須留千載長¶
試㸔丹青閣中句吾宗有此好元方¶
　　　䟦大庾令趙宗華時棣藏諸公帖¶
　　戊戍夏約漁溪林推希逸白杜方尉巖仲之泰州¶
<pb:KR4d0332_WYG_016-11a>¶
　　載酒訪宗華酒半宗華出所藏帖數紙玩之程¶
　　元公歐陽文忠公蘇文忠公趙清獻公蔡忠恵公¶
　　張魏公皆兒童走卒識名氏者至他帖則指之曰¶
　　某賢者某不肖者某賢否之間者宗華曰吾並藏¶
　　之所以為賢者之師而不肖者之戒也余為之詩¶
數帖凡經幾世藏字漫黒暗欠装潢孰賢孰否人千載¶
遺臭遺芳紙半張憤世疾邪成怒罵懐忠愛直轉凄凉¶
吾曹留面要相見莫使人能議短長(原注王梅溪云吾/曹離合不常要湏)¶
<pb:KR4d0332_WYG_016-11b>¶
(他日留/面相見)¶
　　　偶書警俗¶
大雅吾無望古人有常猶愈翟公門貪榮但可驕妻妾¶
死義方堪托子孫董生雞哺寧求報元子雉媒莫少恩¶
俗物茫茫隨野馬英雄千載赤心存¶
　　　師心主人作飛錫巖¶
巖頭古佛留心印巖下髙人新受持佛亦本来無隠現¶
人於悟處領希夷莫嫌夢裏還談夢且看竒中更有¶
<pb:KR4d0332_WYG_016-12a>¶
竒他日證成羅漢果相逢不必問伊誰¶
　　　聽九座鈍菴禪師端午日外堂說法詩¶
人在塵中醉玉蒲師於瓶裏㵼醍醐傳来雙徑清香逺¶
喚起叢林病骨蘇炳炳毫光爭日月琅琅舌本有江湖¶
他年泉下相逢處觧得龍山舊事無¶
　　　輓趙東巖簡叔彦侯四首¶
已矣東巖不憗遺年来雅道日陵夷臞儒得似顔徒幾¶
良吏能為結輩誰此老清修如玉屑當官懇惻念茅茨¶
<pb:KR4d0332_WYG_016-12b>¶
可憐一夜長庚隕空使人懐殄瘁悲¶
建炎戎馬滿神京殿撰横身活一城時宰忌功無表勸¶
老天福善自分眀人稱簪紱一門盛公是瑛瑤間世生¶
珍重西山遺事跋他年收入史官評¶
夔州歸後聖於詩到墨池来字更竒嶽后前驅䕶丹竈¶
湘靈起舞聽朱徽經行一夢遊僊枕遺愛千年墮淚碑¶
俗物茫茫留不住化為遼鶴入雲飛¶
召節飛来湘水濵牋天乞取自由身懸知夀杖宜扶孔¶
<pb:KR4d0332_WYG_016-13a>¶
縱有蒲輪莫致申老去最能堅晚節復来應信有全人¶
朱虛不作更生死誰為蒼生問大鈞¶
　　　輓邱制幹二首¶
功名入手太匆匆匹馬沙塲氣貫虹詩好可能却敵騎¶
檄工不自愈頭風死須厲賊言猶在生不封侯命果窮¶
四十九年蘧伯玉是非往事轉頭空¶
曽見端平進士評邱君磊落榜中英忘形爾汝同年集¶
馳志伊吾即日行舉子能談真将畧元戎誇得好門生¶
<pb:KR4d0332_WYG_016-13b>¶
可憐書劔渾無用才力如何與命爭¶
　　　輓漳守鄭都承子敬四首¶
饕相當朝舞大權故将旌節博金錢公嘗勇去三千石¶
天與閑居十六年清苦膏粱餘子笑孤髙雲水一僧然¶
如何赤嶼丹霞地夜半騎鯨上紫煙¶
端平衆彦起彈冠公作樞庭第一官君似仁皇從諫易¶
相非荘敏汰兵難齊人一傅楚人衆趙氏幾危劉氏安¶
君面更新風色惡回思往事為悽酸¶
<pb:KR4d0332_WYG_016-14a>¶
壺山閥閲例多賢雪玉風標憶眼前正獻風猷復齋繼¶
蜀公素業肯亭傳人於故國悲諸老我為吾州惜二僊¶
在昔靖康人物盡却教老蔡雪垂肩¶
當日曽同鵷鷺羣清漳風月又平分輪囷肝膽憂時事¶
紬繹諸書洗吏氛悔不佩韋成造次幸猶掛劔答殷勤¶
隻雞斗酒来行酹三十六灣生暮春¶
　　　輓陳直學二首¶
領袖鄉庠四十年被書誤得到華顛玉川大用不及試¶
<pb:KR4d0332_WYG_016-14b>¶
東野古心常自鞭抱疢二詩知命語遺骸一偈小乗禪¶
修文地下非公願生則當生兠率天(原注公病中二詩/臨歿一偈皆知道)¶
(之/言)¶
飽看布褐與軒裳識破都如夢一場失鹿蕉間空咄咄¶
騎鵬天上去堂堂命真不遇才何負人已無存徳未忘¶
珍重騅甥歌挽些他年有淚灑㯽榔¶
　　　輓趙南塘尚書汝談二首¶
屈賈文章蚤善鳴長楊制誥晚尤精天僊一念墮塵世¶
<pb:KR4d0332_WYG_016-15a>¶
屬籍千年誰老成賀表眀眀規寶慶諫箴字字砭端平¶
不堪耆舊凋零盡淚到南塘覺盡傾¶
一自黄臺詠摘𤓰傷心吾道竟非耶病来陶侃少獻替¶
老去謝安㣲誤差萬里長江饒一曲連城白璧略纎瑕¶
太𤣥草就無人識付與知音弟子芭¶
　　　輓武剛方録參¶
世科赫奕登相續官守端方石介如無節能開河内廩¶
進身耻覓帝城書秩終九品人稱屈善積千年慶有餘¶
<pb:KR4d0332_WYG_016-15b>¶
馬耳家聲無失墜二雛努力大門閭¶
　　　輓致政朱司戸二首¶
枕上功名淚不乾鏡中勲業老猶看起家喜有千金子¶
入手纔沾九品官衮衮天朝来錫賚匆匆人事異悲歡¶
最憐當日稱觴處桂茂蘭芳萱草殘¶
一生鐡硯費磨鑚老去耽書廢食眠不惜空門求利果¶
只将心事博長年思賢已矣悲行路福善昭然有老天¶
他日兒孫湏鼎貴燕山陰徳賸流傳¶
<pb:KR4d0332_WYG_016-16a>¶
　　　輓鄒帥母葉夫人二首¶
詩書教子昔鄒母燕喜寜親今魯侯石窌䟽封時陸續¶
魚軒迎養嵗優㳺精專十念湘山佛髣髴三生閬苑儔¶
方擬繡輿扶上殿不堪丹旐楚江頭¶
昨依緑水芙蓉幙得傍華堂萱草陰座末識裳䝉眄異¶
羮餘分潁念恩深巢廬正灑萊衣淚傳驛俄驚楚些音¶
二母生榮雖迥別天寒陟屺一般心¶
　　　試五墨五首¶
<pb:KR4d0332_WYG_016-16b>¶
雪齋凡數種此種出清漳或作西齋號南州許擅場¶
長沙㳺玩地多有墨工竒舊說胡光烈今誇鄭子儀¶
柯山葉茂實膠法頗精堅潘李今何處斯人得正傳¶
齊峯何處是似亦出柯山此是西山物研磨雙淚澘¶
墨上署臣字必曽經進来一年磨一寸須作墨中魁¶
　　　暮春即事¶
雲頭紅上三竿日烟際青来數㸃峯桑柘熟時鳩喚雨¶
麥花黄後燕翻風¶
<pb:KR4d0332_WYG_016-17a>¶
　　　歸舟過桐江晚風不順¶
長江𣺌𣺌雨濛濛自在扁舟一葉中欲識此行無可意¶
往来俱被打頭風¶
　　　丙子詔後需㨗四絶¶
一面飛来打叠秋農場已築管無憂吾儂種殖三年學¶
未省書田還有收¶
促織墻陰唧唧吟早催衣褐上寒砧砧聲似助蛩聲切¶
勾引征夫萬里心¶
<pb:KR4d0332_WYG_016-17b>¶
戰罷歸来月再盈懸知得失繫心旌應門稚子占蛛信¶
刺繡佳人聴鵲聲¶
勝負相持日已多㸔棋人已爛僊柯淮淝非久㨗書到¶
還折門前屐齒麽¶
　　　自贊善相¶
三分相士七分非又似枯臞又似肥好待功成名遂後¶
煩君只畫着蓑衣¶
　　　畫工又作道装¶
<pb:KR4d0332_WYG_016-18a>¶
揚州節鉞非吾愛肯要腰纒十萬錢只願天公多與夀¶
道巾野服伴胎僊¶
　　　贊彦廣兄喜相¶
數珠在手鹿隨身一笑陶陶滿面春天地知他心事好¶
百年饒與作閒人¶
　　　送人紙筆¶
阿連詩語已通神玉版霜毫不厭珍老我簿書安用此¶
自應回施與青春¶
<pb:KR4d0332_WYG_016-18b>¶
　　　香山聞杜鵑¶
雲膚似膜千山暝雨脚如麻四面飛㳺子何曾動歸興¶
杜鵑故故喚人歸¶
　　　山郭檢踏途中聞杜鵑¶
已成客裏清眀過更聽山深謝豹啼衮衮春愁無處着¶
試拚一飲醉如泥¶
　　　海棠¶
梅太清臞桃太肥不濃不淡此花宜何人筆下有香字¶
<pb:KR4d0332_WYG_016-19a>¶
為杜陵翁補逸詩¶
　　　菊花¶
忙裏何曽把酒卮一秋心事付東籬等閒應被西風笑¶
寂寞黄花未有詩(案此詩見李伯璵/文翰類選今補入)¶
　　　元宵觀燈¶
元宵燈火出遊敖闘巧爭妍照綵鰲官府只知行樂好¶
誰知㸃㸃是民膏¶
　　　和馬伯庸尚書四絶句¶
<pb:KR4d0332_WYG_016-19b>¶
晴瀾金色漾琉璃日落春風拍岸時鷗鳥不驚人去逺¶
掖垣南下樹參差¶
歩障隨車起暗塵畵羅難隔艷陽春水邉争羡春陽栁¶
一嵗東風一嵗新¶
玉泉山下水潺潺不比温泉洗玉環濯罷九龍池内錦¶
纔教流出到人間¶
絲絲垂栁拂金溝學就宫娃舞態柔莫遣落紅飄一㸃¶
長門春色不禁愁¶
<pb:KR4d0332_WYG_016-20a>¶
　　　觀風堂觀叢刻¶
古碑真贗逓相承俗刻紛紛滿笥縢最是可憐越山石¶
不應只弔剡溪藤¶
　　　蓮花¶
蓮花出自淤泥中過眼嫣然色即空争似泥塗隠君子¶
褐衣懐玉古人風¶
　　　又送地栗螃蠏簡趙倅詩¶
鏤玉雕瓊飣餖中盃行到手莫辭空詩僊比作西湖藕¶
<pb:KR4d0332_WYG_016-20b>¶
俎豆蘋蘩入國風¶
　　　送筍菰與方徳潤大琮右史仍求霜毫¶
玉版丰標清更臞紫姑道味頗甘腴遣渠問訊紫薇老¶
後省厨供有此無¶
狂吟不覺兎毫枯偶探嚢中笑子虛欲覔管城何處是¶
中書君自有中書¶
　　　監試衛通判送桂花一枝得四絶句以謝¶
花映眉間一㸃黄笑将文字共平章髙枝定不輕分付¶
<pb:KR4d0332_WYG_016-21a>¶
自有花為知見香¶
天女吹香到酒邉不須更著水沉煙明年正月披香殿¶
人在玉皇香案前¶
君家結得此花縁盛事龍頭四十年書種至今香不斷¶
馨兒俱作廣寒僊(原注貳車二/子皆浙漕)¶
風月堂中傾國姝别來風骨太清臞良宵夢裏殷勤說¶
王兔還能擣藥無(原注貳車自言有寵姬/得疾院中合藥與之)¶
　　　參部至三山簡王宗教子文埜二首仍寄觀潮¶
<pb:KR4d0332_WYG_016-21b>¶
　　　拙藁子文舊詩名為碧雲樓集¶
昔艤歸舟傍淺沙逢君躍馬㸔梅花匆匆相見還相別¶
三十六灣天一涯¶
別来雙鬢忽驚秋一笑哦詩寛百憂草舍繩樞聊爾爾¶
如何比得碧雲樓¶
　　　臘肉¶
霜蹄削玉慰饞涎却退腥葷不敢前水飲一盂成軟飽¶
隣翁當午息庖煙¶
<pb:KR4d0332_WYG_016-22a>¶
　　　問邵武守劉無競克遜求邵武紅硃三首¶
見說歸装只載書書嚢拍塞載紅硃不知滴露研磨剰¶
恵我刀圭㸃易無¶
閲君吟稿日頻哦句法金鎔字玉磋自是集中多好處¶
從頭㸃滴費朱多¶
自憐凡骨本難僊安得泥壇七返丹欲使身輕生羽翼¶
乞丹須是問劉安¶
　　　讀王伯大都承奏䟽¶
<pb:KR4d0332_WYG_016-22b>¶
　　讀王㓜學兩䟽痛快大呌曰快哉快哉家人輩以¶
　　我為病風喪心而余不覺喜之至此極也滿飲一¶
　　白輙成十絶先呈吾友方徳潤右史劉潛夫編修¶
　　且囑其和毋曰吾畏禍愛官職不比狂生無藉頼¶
　　也¶
去非前日在端平我以為兄不敢名若使去非觀此䟽¶
須饒㓜學作難兄(原注王遂字去非/端平初第一臺諫)¶
屢下絲綸喚不来来時已作去安排吾宗有此好兄弟¶
<pb:KR4d0332_WYG_016-23a>¶
欲往從之天一涯¶
首䟽明眀㸃敗棊次篇字字比元龜人中龍定子瞻是¶
殿上龍非安世誰¶
曵紫腰金滿闕庭被渠喚作集𤓰蠅適從何處来居此¶
面目人嫌鬼亦憎¶
金鏁難羈五色麟行藏如减國精神可憐張禹孔光輩¶
氣息奄奄泉下人¶
直道年来冷似菰西山去後有人扶王郎此叚真竒特¶
<pb:KR4d0332_WYG_016-23b>¶
又喜三山出介夫(原注此章專/指三山言)¶
佞夫茍賤糞甘嘗餘子危言襲故常若使秉彛猶未滅¶
也須泚顙細思量¶
朝犯雷霆暮即行竈間老婢莫猜驚湏知堂裏飣頭肉¶
不似山中野菜羮¶
近得故人盈紙書却将取辱笑吾徒世間自有可羞事¶
曽見歐陽責范無¶
聒耳喧啾厭畢逋朝陽忍聴鳯凰孤朝廷若貶饒州老¶
<pb:KR4d0332_WYG_016-24a>¶
我亦甘心拜尹洙¶
　　　感歎時事¶
十家生聚九無聊雞犬驚惶避使軺昔日青苗猶出鏹¶
如今俵紙作青苗¶
聞說永平全盛時如雲冠盖㑹京師新来逐客令嚴甚¶
肉食滿朝無李斯¶
　　　贈無諍和尚四首¶
佛祖曽經幾罵訶却稱無諍意云何寒山拾得哈哈笑¶
<pb:KR4d0332_WYG_016-24b>¶
更有人癡似汝麽¶
稽首叢林無諍師我因有諍落便宜問師無諍中三昩¶
笑指巖前沒字碑¶
學道參禪空自忙郭郎鮑老各郎當不如卸取戲衫子¶
甘與人呼作啞羊¶
逹摩西来長子孫不徒無諍且無言後来鼻孔撩天漢¶
有眼何嘗看世尊¶
　　詩餘¶
<pb:KR4d0332_WYG_016-25a>¶
　　　水調歌頭¶
　　　　夀黄殿講母¶
天上一燈滿引起萬燈眀不知今夕何夕平地有蓬瀛¶
西母瑶池稱夀南守鋒車催覲二美一時并一㸃魁星¶
現長侍老人星　心事好天與夀鬢長青不将鐘鼎為¶
樂念念在朝廷此母宜生此子須有醫時良策夀國福¶
蒼生子自坐黄閣母自課黄庭¶
　　　沁園春¶
<pb:KR4d0332_WYG_016-25b>¶
　　　　尹和靖宣政間不為權臣詘隠於洛中及兵¶
　　　　起全家受禍老先生獨以身免賢者之不出¶
　　　　如此楊龜山屢出不合又去未幾又出靖康¶
　　　　之變以諫議大夫從駕入金營賢者之出竟¶
　　　　如此謹詳二先生出處之節求質正於西山¶
　　　　真先生遂成此詞以呈¶
人物眇然蕙蘭椒艾孰臭孰香昔尹公和靖與龜山老¶
雖同名節却異行藏尹在當年深居養道親見兵戈興¶
<pb:KR4d0332_WYG_016-26a>¶
洛陽楊雖出又何畀於蔡何救於章　公今為尹為楊¶
這一着須平心較量正南洲潢弄西淮鼎沸廷紳噤舌¶
舉國如狂招鶴亭前居然髙卧許大乾坤誰主張公須¶
起要擎天一柱支架眀堂¶
　　　賀新郎¶
　　　　呈劉後村時自桂林被召到莆又遭煩言¶
出了羅浮洞有多情梅花雪片殷勤相送見說翛然琴¶
鶴外詩壓牛腰較重又管甚羣兒嘲弄嶺海三年持翠¶
<pb:KR4d0332_WYG_016-26b>¶
節料無時不作家山夢馳玉勒歸金鳯(原注金鳯池/乃所居也)¶
一門朱紫環昆仲看堦庭森森蘭玉慈顔歡動宰相時¶
来須着做且舞萊衣侍奉却不信大才難用時事多艱¶
人物少便中興誰辦浯溪頌更大厦要梁棟¶
　　　前調¶
　　　　丁未守邵武宴同官¶
此是河清宴覺朝来薫風滿入生綃團扇太守愁眉才¶
一展且喜街頭米賤且莫管官租難辦遶砌苔錢無限¶
<pb:KR4d0332_WYG_016-27a>¶
數更蓮池雨過珠零亂儘買得凌波面　家山樂事真¶
堪羡記年時荔支新熟荷筩齊勸底事来尋蕉鹿夢¶
嬴得乾忙似箭笑富貴都如郵傳做了豐年還百姓便¶
蓴鱸歸興催張翰看卿等上霄漢¶
　　　前調¶
　　　　送趙伯泳侍郎守温陵¶
憶昔同時召正青山親提玉尺量材廊廟當日班行比¶
元祐北玉西珠照耀一轉首宫商移調君自烏臺登騎¶
<pb:KR4d0332_WYG_016-27b>¶
省覺精神風采増清峭數賢者一不肖　酒酣耳熱惟¶
長嘯便翩翩輟班荷槖一麾閩嶠堪笑狂生無用處垂¶
老雲新月釣這富貴非由人要疇昔評君如玉雪好翛¶
然琴鶴風塵表清獻後又有趙¶
