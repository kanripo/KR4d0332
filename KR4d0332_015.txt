# -*- mode: mandoku-view; -*-
#+TITLE: 臞軒集
#+DATE: 2015-08-25 00:04:47.276383
#+PROPERTY: ID KR4d0332
#+PROPERTY: BASEEDITION WYG    
#+PROPERTY: JUAN 卷十五
<pb:KR4d0332_WYG_015-1a>¶
欽定四庫全書¶
　臞軒集巻十五　　　　　　宋　王邁　撰¶
　　近體詩¶
　　　七月望後三日西湖㑹飲酒酣分韻賦詩得荷¶
　　　字¶
波平煙霽晚風和船到湖心水没窩凉絶不知三伏暑¶
醉酣齊唱八仙歌賞梅洞口憐和靖種桞堤邉憶老坡¶
魚鑰他時如共直好論舊事捲新荷¶
<pb:KR4d0332_WYG_015-1b>¶
　　　紹興戒珠寺讀右軍祠堂碑¶
先祠石刻摩挲久華胄遥遥企慕勞字古似觀秦急就¶
詞幽如讀楚離騷不誇絶藝臨池學只羡清風誓墓髙¶
更有山居須問訊擬携方士鍊金膏(原注碑云鍊/金膏餐瓊屑)¶
　　　蘭亭故居¶
弭節稽山樂事多舊聞一一入捜羅臥薪伯業今何在¶
喬木家聲乆不磨可笑兒曹憐野鶩却輸道士辨籠鵝¶
不因禊帖風流逺千載人誰數永和¶
<pb:KR4d0332_WYG_015-2a>¶
　　　闕題¶
此亭形勝壓東州吳越山川日夜浮萬頃怒濤胥憤烈¶
一舠明月蠡風流悲鳴華表千年鶴縹𣺌沙洲數㸃鷗¶
倦客來㳺空弔古那堪更上最高樓¶
　　　蓬萊閣(原注記序元祐中章粢所作秦/望當其前望鏡湖一帶如綫)¶
歴晉更唐嵗月多玩珠龍尚枕山阿絶憐蓬閣題元祐¶
敢擬蘭亭記永和秦望數尖銜夕照鏡湖一綫暗煙莎¶
登臨未盡匆匆去奈此千巖萬壑何¶
<pb:KR4d0332_WYG_015-2b>¶
　　　飛雲樓¶
亭前一望水東流更有雄樓在上頭燕子飛來春漠漠¶
鴟夷仙去水悠悠神交故國三千里目斷中原四百州¶
日暮片雲棲古樹昔人留與後人愁(按此詩見詩家鼎/臠中永樂大典中)¶
(未録今/補入)¶
　　　寓書吉祥寺臨去親友三人來訪¶
共指梅花笑裏㸔詩腸清峭酒腸寛一陽方長知春近¶
三友同來話嵗寒富貴迫人隨世膩身心何日似僧閑¶
<pb:KR4d0332_WYG_015-3a>¶
䇿勲茗椀匆匆去不道樽前欠小蠻¶
　　　永嘉何子善琴而有詩名一日携二妙見訪求¶
　　　詩(用進/退韻)¶
山川司馬逰曾慣湖海元龍氣更豪詩眼具時穿月脇¶
琴聲妙處冩雲和夫君隻手兼雙美舉世何人賞此高¶
料得送窮文已辦雪霜應柰嵗寒柯¶
　　　為余君肅曰嚴母夫人壽¶
曾向瑶池稳泛槎眼㸔西母佩飛霞定分天地冲和氣¶
<pb:KR4d0332_WYG_015-3b>¶
來匹公侯富貴家熊膽課兒心苦淡魚軒錫命世榮華¶
樽前何物堪為壽笑指蟠桃幾度花¶
　　　賀同年林簿同卿龜從新婚¶
金華門外浥京塵鳥石山前結帨巾翁壻相㸔氷映玉¶
庭闈一笑頰生春昔言爾爾嫌隨俗今喚卿卿喜有人¶
來嵗夢蘭叶佳兆犀錢玉果出娛賔¶
知君雅志厭奢豪富貴相尋可得逃雲母屏間穿雀目¶
銷金帳下醉羊羔養生早悟眉為斧侍立須驚手有刀¶
<pb:KR4d0332_WYG_015-4a>¶
老我詩成還失笑膏粱未必勝糠糟¶
　　　再和王君保定通判韻¶
覆雨翻雲市道交公持正論息羣嘲風高莫送翎毛短¶
春煖難生土脈磽攻過每䝉竒藥賜衛生更借好方抄¶
一陽來復駸駸泰善類傾心望㧞茅¶
　　　和黄遇卿二白韻¶
晚來雲色半濃淡雲外青山知有無纔出六花誇舞女¶
又飛一白慰農夫乆無人説平淮事空有天生訪戴圖¶
<pb:KR4d0332_WYG_015-4b>¶
憂國寸心同皎㓗詩肩如鷺更清臞¶
　　　寄陳起予宗夏二首(原注與余居近一里日相過/從近就蔡氏館自携稚子與)¶
　　　(俱/)¶
道有窮通時屈伸夫君氣槩豈長貧帳前弟子知無幾¶
膝上郎君最可人苜蓿儘多聊一笑栗梨見覓莫渠嗔¶
平生耿耿猶存否五十端能貴買臣¶
昔共從師未褁頭如今雙鬢各驚秋我無突兀萬間厦¶
君自昻藏百尺樓風雨苦多時事惡英雄未遇老天愁¶
<pb:KR4d0332_WYG_015-5a>¶
相思一夜不成寐早起題詩寄便郵¶
　　　再和陳起予二首¶
龍蟄藏身來者伸不妨抱道且安貧晝眠經笥誇羣弟¶
夜擁綈袍憶故人富貴未來招鬼笑文章太好恐天嗔¶
安排禮樂三千字寓目他年許得臣¶
一誦君詩一㸃頭華摛春艶氣凌秋耳邊厭聽兩蛙部¶
眼底新誇五鳯樓花信風殘生酒興竹枝歌罷動閨愁¶
蘭亭已近浮觴節先把歸期話置郵¶
<pb:KR4d0332_WYG_015-5b>¶
　　　和後村劉甫紀夢¶
夢懷諫紙立前廂夢覺披衣起細詳斗粟舊謡仍抗奏¶
籝金往訓覺增光穹官𦂳職一時事令子直臣千載香¶
報答君親良有日未應垂釣老滄浪¶
　　　贈郭五星若水叔清二首¶
雙闕雲仍山澤儒歩占小技豈其徒家傳要𦕈先天學¶
腹有熒煌列宿圖南海編書希代寳西山一序䕶身符¶
二賢出處闗天運曾把流年細筭無¶
<pb:KR4d0332_WYG_015-6a>¶
淮蜀年來殺氣深中州兵革亦相尋命懸逆賊狂夫手¶
憤激孤臣孽子心人物眇然難倚仗風濤如此恐胥沉¶
煩君夜起觀星斗福德何時吳分臨¶
　　　又贈劉鐵面五星¶
劉君腹&KR0008;一天星捜索真機泣六丁少可舌端無軟語¶
秘傳肘後有全經話盟在昔疑猶夢詩䜟如今果叶靈¶
我亦正為貧作祟雙&KR0008;贏得一番青¶
　　　送徐子學夢鯉赴梅教二首¶
<pb:KR4d0332_WYG_015-6b>¶
九州四海盡同年德行公居一榜先太學何蕃名籍甚¶
南州孺子道巍然此行莫笑儒官冷立事須還晚節堅¶
聞說青衿齊引領靈砂九轉待丹鈆¶
底官得似教官清吏不能塵以道鳴三鱣堂前推老宿¶
百花洲上見諸生斯文有脉煩珍䕶何地無才要作成¶
朝列諸公半知己匪朝吹上玉皇京¶
　　　和京教李景平¶
父子才名壓二班儒官咫尺近家山官閒人羡清華選¶
<pb:KR4d0332_WYG_015-7a>¶
詩好天開笑粲顔雌甲一生甘守拙雄飛千里莫渠攀¶
骨凢自分仙難做懶去從人學九還¶
　　　再和¶
美人清曉夢催班老子心清只愛山晚歲松筠留素節¶
艷春桃李付紅顔官麤鶴料猶堪活援寡龍門莫浪攀¶
滿眼飛騰霄漢上誰知倦翼已思還¶
　　　三和¶
天上儀隣懶趂班愁雲苦雨暗湖山絶憐黒黍紛披穂¶
<pb:KR4d0332_WYG_015-7b>¶
空有决明鮮好顔憂國寸心增感慨趨時俗駕倦追攀¶
幕中幸自文書省詩債無縁乆不還¶
　　　送黄少遇非熊守徳慶¶
三紀間闗歴宦途蕭然全似一臞儒恥趨東閤隳高節¶
甘向南州剖左符悃愊不能為健吏清修端可律貪夫¶
羊城定見菊坡老能為蒼生一出無¶
　　　送蜀名父之子程剛仲世徳擢甲科二首¶
一誦洋洋大對文便知風骨是西人筆頭重有千鈞力¶
<pb:KR4d0332_WYG_015-8a>¶
字面清無半㸃塵衆羽羣中鳴鳯喙潜淵深處摘龍鱗¶
丈夫出處闗初節歸去携名壽大椿¶
乃翁勇退急流中家法森嚴在教忠有子清材如結緑¶
告君直氣貫晴虹甲科更合放頭出時論從來忌臆空¶
生長殊方同臭味相期不朽是英雄¶
　　　賀宋兄令子縣尉之望擢第榮還¶
自從西笑便安排果有佳音天上來縱靶少年親得雋¶
跨鞍老將幾衘枚歡馳帝里泥金帖喜溢親庭藥玉杯¶
<pb:KR4d0332_WYG_015-8b>¶
造物與君良不薄好將隂德厚栽培¶
　　　用徐編修德夫韻賀其開藩旴江二首¶
幾年泉谷養靈根一立朝班敢盡言鏁掣玉麟辭紺殿¶
符分金虎坐轅門郡條上日新施設民瘼微時預討論¶
勿鄙嚮來工珥筆只將清淨鎮囂喧¶
君侯心事即蒼𡨕諤諤曾同唯唯爭醫國竒方留後用¶
字民好事及今行懸知夔卨班難繼且入龔黄傳亦榮¶
天誘聖𠂻差易耳正人得路致隆平¶
<pb:KR4d0332_WYG_015-9a>¶
　　　壽南宗東巖四首¶
公是崑臺紫府仙中問一念墮塵縁小猿驛口霜生甑¶
白鶴巖前月滿船詩太迫人清似水琴真知我直如絃¶
年來族老晨星少獨魯靈光尚巋然¶
杉風蘿月讀書樓藜杖分光夜校讎雙璧連科天啟齒¶
一珠照座客回頭金閨通籍傳芳信綵袖稱觥襯雅謳¶
浪說錦屏家慶好銀潢元有此風流¶
新陽一信迸黄鐘春到分枝若木叢天為萬人生李晟¶
<pb:KR4d0332_WYG_015-9b>¶
朋來三壽頌僖公松林古佛燒香報粟洞羣仙注福同¶
欲識東巖長夀相只㸔台皆更方瞳¶
萬斛龍文筆可扛詩壇坐受百城降文章今代長庚李¶
福氣前朝戊子龎見說明時延彦勝可令屬籍欠鴻厖¶
餘干相業公須繼先借雙旌涖是邦¶
　　　過新蓬二嶺¶
世路年來熟險&KR0470;那堪炎火正宣威足摩青壁頂頭過¶
心逐白雲天外飛瀑布有聲愁客耳山禽無語怪儒衣¶
<pb:KR4d0332_WYG_015-10a>¶
田翁憐我鞋根濕為説林梢已夕暉¶
　　　閩嶺遥岑¶
天晴遥見七閩闗萬仞丹梯莫可攀鳥度不離青嶂裏¶
客行多在白雲間玉門遼邈誠虛設蜀道﨑嶇只等閑¶
擾擾路傍名利子軒車南去幾人還¶
　　　送㑹之夢龍赴南安尉¶
儒生十九諳吏事君自胷中有八忩好去禔身師長吏¶
(原注時真/舍人為守)謹母泄邇薄鄰邦政聲要重車渠百祥兆須¶
<pb:KR4d0332_WYG_015-10b>¶
來鸂&KR0515;雙自笑慳嚢無可贐篇詩獨不美羊腔¶
　　　錢方言巖仲之泰尉尤溪二首¶
莫作尋常一尉㸔斯人能大所居官才髙不數麒麟楦¶
氣盛曽排虎豹闗初筮事人須以直有心及物莫辭難¶
此行有一為君賀刺史賢如元次山(原注在太學/嘗詣闕上書)¶
一第歸來正黒頭艾軒遺墨費旁搜及&KR0438;上日相催迫¶
鋟棗通宵細校讎充類所行皆好事立身何患不前修¶
故家常寳文公帖謹勿逢人便有求¶
<pb:KR4d0332_WYG_015-11a>¶
　　　寄婺州趙尚書立夫二首¶
大雅千年一嗣音人如美玉更良金清修山澤臞儒様¶
惻怛河沙古佛心北闕方瞻台斗踐東嘉還借福星臨¶
中興宗兖留衣鉢大有蒼生望作霖¶
憶昔京畿入幕時游從日淺辱深知每&KR1118;得士如温造¶
幾度逢人說項斯親見登瀛應撃節近聞去國為攅眉¶
江干餞别公先至洪魏諸賢鼎鼎來¶
　　　游温陵得未第之士四人作四愛詩¶
<pb:KR4d0332_WYG_015-11b>¶
　　　　贈茂功茂叔¶
吾愛清源徐茂功聲名捷出日方東高凥下首紛餘子¶
屈指論心幾鉅公我定斯文宜館閣人言科目滯英雄¶
直須一舉魁天下方快鵬程萬里風¶
　　　　贈養仁若春¶
吾愛清源顔養仁筆端有力重千釣竒才自合巍收第¶
他巧何妨且進身我老無能惟喜士君名若出定驚人¶
元宵相聚過寒食不汚東風一㸃塵¶
<pb:KR4d0332_WYG_015-12a>¶
　　　　贈順夫履信¶
吾愛清源陳順夫妙齡足跡半江湖三湘舟裏詩成束¶
百尺樓前酒滿壺科目豈淹真俊傑世間誰數飽侏儒¶
長安貴宦門如市還有樽前此客無¶
　　　　贈來叔泰來¶
清源吾愛陳來叔紫㡌家聲藹月評苦學心能通造化¶
擇交足不出門庭人知長宋名先弟誰識子由文勝兄¶
聽取搢紳傳好語可軒後有兩魁星(原注可軒校/書為鄉先生)¶
<pb:KR4d0332_WYG_015-12b>¶
　　　簡宗弟無逸稼主簿¶
朅來纔是早春時過眼園林囀子䂓㸔絶交書君介癖¶
讀離騷賦我狂癡斷無清夢飛蓬島剰有𡨕搜到草池¶
聞説郎星遭孛彗又添一恨上雙眉(原注謂其主/人曽宗丞也)¶
　　　和林養正龜符惠詩¶
殿陛程文被十行要搜鯁論獻朝堂㸃頭只欠饒三好¶
強項須教受一章耿耿古心増骯髒茫茫俗眼笑荒唐¶
太官羊肉非吾羡一筯藜&KR0245;劣可嘗¶
<pb:KR4d0332_WYG_015-13a>¶
　　　賀洪景茂葉舍試平奏仍勉為南宮之行¶
鼓篋天庠正妙齡同時行軰半先登如今纔喜紅心中當¶
日幾成赤脚升(原注洪向來一舍試便居前/列合赤脚升以無例不果)冀北羣空㸔走¶
馬溟南路闊快摶鵬歸來新敞渠渠厦笑我生涯冷似氷¶
萬仞浮屠已合尖出門一笑謝虀鹽釣鰲滄海六連上¶
騎鶴揚州二得兼䜟應何仙符舊兆夢魁余榜合新占¶
破荒吾邑須君輩更㸔花從錦上添¶
　　　賀陳思表兄西上(原注正已連四/解二遜其弟)¶
<pb:KR4d0332_WYG_015-13b>¶
誰言塲屋似樗蒲好手居然不解輸疊来三廵皆得注¶
結塲一擲定成盧月評須應状元䜟風義新添家慶圗¶
科第假途餘事耳方來宇宙要人扶¶
　　　賀陳講書謀仲諏璋慶¶
好是橙黄橘緑時津津黄色上雙眉十為良月陽將長¶
一索成男喜可知南外(原缺/一字)房開宅相西清荷槖長孫¶
枝青春拾芥收科第須記麟庠客有詩¶
　　　賊平賀本路史倉良叔彌忠四首¶
<pb:KR4d0332_WYG_015-14a>¶
實地從來着脚安好脩纕蕙更紉蘭貴游淡似孤寒士¶
達宦貧於初品官醫國名方留肘後憂民心事集眉端¶
浮榮過眼同歸盡獨魯靈光耐乆㸔¶
建俗輕生自古然况逢軍旅更饑年兩臺相顧長酸鼻¶
一飯無縁得下咽發廪救荒寧計日乞師請命屢牋天¶
賊平必欲論功報鎮撫須居戰取先¶
六十青蚨米五升兒童滿口說常平方愁饑火無聊頼¶
一沭恩波得並生真佛現身來救度老天着眼自分明¶
<pb:KR4d0332_WYG_015-14b>¶
從今閩粤家生子定把君侯姓作名¶
誨盜須知有自來貪官汚吏禍之胎殺人于貨甘殘忍¶
入市拏金不忌猜誰與清朝申典憲合將若屬寘渠魁¶
書生銳欲排閶闔先誦民謡獻外䑓¶
　　　寄恵安吳簿明輔子良權南安宰二首¶
南安只是舊南安敏手為之便好㸔事辦要先心肯辦¶
才難須信縣無難錦遭傷後從新製琴不調時改舊彈¶
見說笑談理繁劇公餘何惜築詩壇¶
<pb:KR4d0332_WYG_015-15a>¶
邑人見說漸相安更把西山作様㸔有社有民行志易¶
不寛不猛得中難設施新法須明允掩蓋前愆莫糾彈¶
便作真王何用假安排旗鼔即齋壇¶
　　　題恵安頼汝恭溪山風月亭¶
亭俯清漪揖翠岑好風吹面月盈襟濯纓孺子滄浪興¶
抱膝高人梁父吟流轉韶光蘭滿砌婆娑秋景桂成林¶
為君喚起棲梧鳯瑞旦來儀磬樂音¶
　　　送真西山赴召¶
<pb:KR4d0332_WYG_015-15b>¶
一朝三命下金鑾(原注時召曹彦約/鄒應龍真徳秀)獨有先生出處難¶
學術顔曽千載上行藏吕范二公間莫言一木難支厦¶
須向中流力障瀾愛助盖為天下計丈夫心事頗相闗¶
　　　送吳魁君謀叔告赴召二首¶
三載天庭出一魁一魁豈是利名媒熈寧如葉庸人耳¶
南渡惟張君子哉臚唱若為調衆論囊封正要㸔人才¶
千年青史芬芳逺過眼浮榮付儻來¶
盛名之下最難居一節清忠自有餘竪鐵脊梁須我輩¶
<pb:KR4d0332_WYG_015-16a>¶
横金腰帯聽伊渠和戎自古迷當局善類何時可得輿¶
抗論朝廷須正大莫如鄉黨費分踈¶
　　　送徐茂功西上二首¶
有司具眼柬時髦此士今纔入網羅好去南宮平歩過¶
向來東閣閱才多孤忠畎畆常憂國大對軒墀莫主和¶
有問臞翁消息者官非不愛柰狂何¶
　　　送傅一新西上¶
此去蘭宮好䇿勛子行真足張吾軍大鵬怒奮溟南翼¶
<pb:KR4d0332_WYG_015-16b>¶
駿馬鳴驚冀北羣直要安排醫國䇿不徒戱作送窮文¶
逢人有問狂生者為說憂時已白紛¶
　　　送朱典卿履常上舍西上¶
天庠教育總英游文行惟君擅兩優玉潤珠明盈咳唾¶
蘭薫雪白見操修老天不錯須開眼朱吏相逢定㸃頭¶
月裏一枝高斫處向來我已為君留¶
　　　送張柔翁必强西上¶
說詩匡鼎筆如椽此去雲霄穏着鞭富貴恰當年五十¶
<pb:KR4d0332_WYG_015-17a>¶
扶摇快上路三千乃翁積種今歸子是理乘除信有天¶
梅友靣傳衣鉢好題名更向萬人前¶
　　　送黄東起西上¶
我友君居德行科見君覺我汗顔多筆端有韻珠盈唾¶
胷次無塵玉不磨好去腰斤高斫桂向來傳鉢有持荷¶
廣寒管領羣仙到為我慇懃謝月娥¶
　　　送林元質彬之西上¶
二十年來共短檠相親不减友于情風高鶚版曾雙中¶
<pb:KR4d0332_WYG_015-17b>¶
海闊鵬搏不計程宣力棘圍新扁額題詩梨嶺舊家聲¶
瓣香旦旦為君祝唾掌功名在此行¶
　　　送陳君保作喆西征¶
非時何事欲西征為有悲風動紫荆斜斷最憐鴻鴈影¶
急難方見鶺鴒情北方寒地多氷雪南國飢甿弄甲兵¶
扶旐東歸良不易䕶持孝友有神明¶
　　　西征延平道中偶成¶
羣羽斜飛欲刺空誰能剪翼向籠中客程䟦渉二千里¶
<pb:KR4d0332_WYG_015-18a>¶
年紀侵尋五十翁酒有神通排磊塊書無靈聖困英雄¶
相逢且說窮愁話纔入修門莫說窮¶
　　　送鄭秉叔西征¶
聨轡而西三十程風餐雨宿費經營間闗閱舊途經熟¶
老大逢新歴日驚我正與時相枘鑿君方随詔赴弓旌¶
獨班賜第明年事囘首雲深谷口耕¶
　　　除夜宿江下逆旅呈甥陳宗噐¶
在家随俗坐守歲逆旅無聊卧向晨舊隠荒凉棲鶴怨¶
<pb:KR4d0332_WYG_015-18b>¶
端門邂逅畵雞新知非早似蘧伯玉將貴誰欺朱買臣¶
幸自樽中留得酒與君随分慶長春¶
　　　南劒倅趙用甫權郡有小集以祈晴不用妓移¶
　　　晚筵於潘司户¶
君侯風誼薄雲高軫念征夫䟦渉勞雅宴朝陪青玉案¶
餘歡晚屬念珠曹嚮來驚下曾參杼此去誰分范叔袍¶
齋閤祈晴行有應免教雪虐更風饕¶
　　　和龍溪陳宰璉景賜石馬橋韻橋乃其父崇清¶
<pb:KR4d0332_WYG_015-19a>¶
　　　作倡¶
㡬年公案一朝成我覩爭先眼倍明勢面似呈新月様¶
灘腰不作怒濤聲鰲頭地踞三千尺鵬路天開九萬程¶
荷槖瓣香元好在隂功隠徳慰平生(原注侍郎自言每/旦必焚香告天願)¶
(成此/縁)¶
　　　又九月朔同諸將觀石馬橋¶
萬年石馬勝縁成千丈金鰲跨水横法從福田勤播種¶
小菴心匠自經營不縁打破工夫到那得中流砥柱平¶
<pb:KR4d0332_WYG_015-19b>¶
我輩濟川真事業何時赤手活蒼生¶
　　　因發諸縣催科行移口占呈東倅¶
共乘别駕犯炎雲入手文書費解紛搜見底嚢供北餫¶
作無麪餅飽南軍銅山欲乞從今賜金浦何為異昔聞¶
分得塵勞無著處不知風月㡬時分¶
　　　送黄同年京甫必昌赴廣西提幹二首¶
黄甫才名二十年蹉跎正坐不能圓四書銳欲潜心聖¶
八品甘為從事賢東道樽前需客乆南軒印子待人傳¶
<pb:KR4d0332_WYG_015-20a>¶
丈夫不必求知已具眼分明有老天¶
君過羊城見菊坡先生不出意如何蜀嘘淮沸人挺亂¶
京火郊雷天薦瘥石介不親逢慶歴龜山何策救宣和¶
狂生憂國頭如雪送客無悰作好歌¶
　　　寄呈漳守李侍郎元善四首(原注李韶自號竹/湖筠溪其祖也嘗)¶
　　　(守/漳)¶
棠木筠溪手自栽竹湖又剖竹符來祖孫相望風流盛¶
父老驩傳春意囘㧞薤莫須施辣手泛蓮似更欠清才¶
<pb:KR4d0332_WYG_015-20b>¶
善人所至如甘雨要洗漳民滿靣埃(原注余去漳未/乆据所見言之)¶
侍郎佛地位中人一飯何嘗不念民涇渭同流須有别¶
雪霜殺物乃為仁揚清可使貪夫愧去惡能令善者伸¶
自笑狂生太饒舌見詩少喜定多嗔¶
嚮來大姓虐窮閭千畆農田浚作渠黠吏鷹豪争攫肉¶
驕兒螂怒敢當車老丞嫉惡無容忍直筆誅奸欲剪鋤¶
解印此曹稱快甚惟民與士最愁子(原注驕兒/謂李蘭軍)¶
陛前苦語犯龍鱗朝退還遭丞相嗔連削六階為下吏¶
<pb:KR4d0332_WYG_015-21a>¶
只饒一死與閒身命天所付須安分貧士之常莫語人¶
惟有梅花無冷暖玉堂茅舍一般春¶
　　　寄南劒守陳寺丞宿¶
復齋出守劒津時正直清亷真吏師遺愛昔嘗垂竹帛¶
徽音今又嗣塤箎侯能培植甘棠苃我欲摩娑常萼碑¶
千載福公家傳好懷哉蜀士送行詩¶
　　　送黄殿講成父赴廣東漕四首(進退韻/)¶
閩州長者舊家聲德厚流光産俊英火玉精神充户牖¶
<pb:KR4d0332_WYG_015-21b>¶
國蘭譽諝播爐亭臨軒初試董晁策抗對專尋濓洛盟¶
臚句一傳喑萬馬祥雲五色捧魁星¶
剡曲蓮池徹㡳清即馳雋軌上蓬瀛抽黄嫓白羞時學¶
漬墨磨丹勘舊經彤陛奏言殫藎直玉皇動色賞忠精¶
胸中列宿舒芒耀藜火光分太乙星¶
金華重席被恩榮蘭省還持多士衡善類適然相牴牾¶
諸公可是費調停自從陣脚一摇動堪嘆棋枰㡬變更¶
紫㡌清源人刮目朱轓炯炯見郎星¶
<pb:KR4d0332_WYG_015-22a>¶
尺一催歸白玉京浮雲偏妬月華明鳯凰逺舉弋何慕¶
鶗鴂爭鳴草不馨館列翹才難致仕杖携靈夀莫扶傾¶
重瞳不見賈山久猶駕軺車作德星¶
　　　嘲解十首¶
主聖時平諫諍無子胡不善效轅駒庸庸随物例多福¶
皦皦出塵良易汙填海誰憐精衛苦移山可笑此翁愚¶
鳴鐘鼎食不知愛却愛山中飯糲麄(嘲/)¶
杞天之下夜長吁朝上封章肝膽刳自是諸公忌生語¶
<pb:KR4d0332_WYG_015-22b>¶
不應聖主怒狂夫我將行禮敖嫌簡子欲正名由笑迂¶
寧作首陽人餓死不為仗馬戀生芻(解/)¶
一相當朝總百官升沉只在笑談問及門炙手趨炎火¶
傾國將身靠泰山子獨何人蜉撼樹衆皆重足虎當闗¶
仙舟已到蓬萊境却被波神勒取還(嘲/)¶
孤士每䝉丞相嗔人心不冺是非真瓘為苦語攻姦蔡¶
銓出危言忤老秦此事古來曾有様如今天下㡬無人¶
西山夫子深窮理能以逢干作保身(解/)¶
<pb:KR4d0332_WYG_015-23a>¶
邊塵四靣逐雲飛正是英盧得志時西洛故疆將克復¶
北軍新銳屬羈縻智名功勇渠何欠䟦扈飛揚子過疑¶
消得騰章來辨析臺臣慮患可無詞(嘲/)¶
狄青心不負朝廷䟦扈人疑漸有萌琦不押班嬰衆怒¶
浚私鑄印被臺評鉅公未免憂清議之子如何諱此名¶
若使滿朝無一語晚唐藩鎮禍胎成(解三原注余嘗/有  䟦扈辨)¶
西山名節太崢嶸洪魏同時俱有聲斥去不妨為寳慶¶
出來亦只做端平事師如子何為諂植黨旁人笑好名¶
<pb:KR4d0332_WYG_015-23b>¶
婺女諫官良解事正邪辨析極分明(嘲以原注婺李再/劾  為不當諂事)¶
(真某交結/洪某魏某)¶
三賢千載共襟期出處存亡同一時吾道非耶天詎測¶
斯人已矣我疇依希文若在甘為黨邢恕無知却背師¶
坐此褫官吾不恨恨他同傳是韓非(解/)¶
君臣大義等乾坤兄弟何曾係大倫齊霸分明誅子紏¶
唐宗决裂用讐臣向時諸老空饒舌何物狂生又犯鱗¶
一自蔣坡新語出斯知世有讀書人(嘲不原注蔣三劾/以  當言濟王事)¶
<pb:KR4d0332_WYG_015-24a>¶
(以齊威公殺子糾唐/太宗用王魏事為證)¶
霸者成功如彼卑孔門童子恥稱之盡倫大舜斯為至¶
有過周公不亦宜古者責難誠意切今人逢惡大經隳¶
若教新語宜垂世可廢八章棠棣詩(解/)¶
　　　聚物¶
臧榖亡羊等是癡塞翁失馬浪成悲本非真鹿夢何凖¶
未必無鰲釣且遲蛟龍暫與蚖蛇肆鴻鵠那教燕雀知¶
暮四朝三狙莫怒㑹㸔挾乙走狐狸¶
