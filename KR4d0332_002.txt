# -*- mode: mandoku-view; -*-
#+TITLE: 臞軒集
#+DATE: 2015-08-25 00:04:46.989297
#+PROPERTY: ID KR4d0332
#+PROPERTY: BASEEDITION WYG    
#+PROPERTY: JUAN 卷二
<pb:KR4d0332_WYG_002-1a>¶
欽定四庫全書¶
　臞軒集卷二　　　　　　　宋　王邁　撰¶
　　奏䟽¶
　　　乙未六月上封事¶
臣聞人主之職莫大於知人知人之道莫先於擇相善¶
觀人之國者惟於所用之相觀之公孫相千秋侯而漢¶
家之事日非九齡罷林甫用而開元天寳之治亂遂决¶
吁可畏也我國家自韓侂冑用於慶元迄於開禧甫及¶
<pb:KR4d0332_WYG_002-1b>¶
十年天下之勢如人少壯而得疾故其療之也易為功¶
自史彌逺相於嘉定迄於紹定凢二十有七年天下之¶
勢如人垂老而得疾故其藥之也難為力幸而皇天佑¶
宋弗替丕基柄國權姦不剪自斃皇帝陛下始得以收¶
川潰矢决之威權奮雷厲風飛之神斷乃眷舊學進秉¶
國鈞而相臣清之精白一心總領衆職盖将朞年於此¶
矣然以三十年大壊極弊之天下挐亂膠轕如甚棼之¶
絲而觧之難破爛潰裂如甚漏之舟而補之難陛下於¶
<pb:KR4d0332_WYG_002-2a>¶
斯時也日與大臣圗維其可以協心輔政者謂天下人¶
望之在真徳秀也禮闈之牓一造參預之命亟頒中使¶
及門而其病不可為竟有孤注想元老之意適遭其時¶
京城狂卒因揀汰而呌呼市井小夫興謡言而譏訕向¶
所擯棄之小人遂沾沾自喜以為天下事非諸君子所¶
能濟必其徒復用乃可辦之一日御筆中出起袁韶而¶
畀之祠且将大用之在廷搢紳重足以立給舍於是不¶
已於言陛下從諫如流成命随寝然當國歩多艱之時¶
<pb:KR4d0332_WYG_002-2b>¶
决非一相之所可獨運也戊寅之旦揚命於廷爰立二¶
相清之為左行簡為右先是大臣不得知羣臣不得聞¶
不參朝野之論不稽龜筮之謀小人佞以為命相重事¶
出於臣下之所不測非陛下斷之以獨曷克登兹君子¶
忠以為天下之相當與天下共謀之若不酌於公言是¶
必㝠㝠之間有為之地者况夫必用袁韶聖意已决繼¶
此出命誰敢有言於是君子之憂日深臣雖官小位卑¶
盖不勝宗社之憂不得不出位為陛下言也彌逺柄國¶
<pb:KR4d0332_WYG_002-3a>¶
官職之除授不待過中而先行郡國之文書大率有申¶
而無奏陛下一切容忍若㒺聞知故雖進退人才不由¶
上出而未甞有君除吏盡吾亦欲除吏之譏雖作福作¶
威聴其専擅而未甞有貴為天子不得自由之憾迨夫¶
清之為相避權則有之而不敢以専權逺勢則有之而¶
不至於怙勢然其心甚為國而其力不足以副心徳可¶
服人而其才不足以稱徳而又政府鮮協恭之助宰掾¶
乏素練之賢處煩治劇而才踈臨機應變而見鈍開邊¶
<pb:KR4d0332_WYG_002-3b>¶
一事雖出於帥臣之喜功而清之不能救其源换楮一¶
䇿雖出於樞臣之寡謀而清之不能奪其議然而公清¶
平實以主善類而無妒賢嫉能之偏眀白洞逹以受人¶
言而無淺中自是之失通國之臣無愚不肖皆稱為君¶
子之相而非彼相比也陛下責治太銳課功太速不擇¶
忠賢以輔之乃用行簡以踈間之而又欲用袁韶以快¶
其報復之志是何陛下惟知有招權納賄之彌逺而不¶
知有避權逺勢之清之能容養彌逺於二十七年之乆¶
<pb:KR4d0332_WYG_002-4a>¶
而不能篤信清之於二年之暫此非獨愚臣疑之亦天¶
下所共疑也臣思之而得其説彌逺為相之日以袁韶¶
尹京以鄭損軰領餉受其不貲之餽遺亦不盡入於私¶
門宫掖之内貂璫之流凡所供億極其腆厚自清之當¶
國以来屏絶苞苴一介不取雄都巨鎮昔有餽於權門¶
者今則獻羡餘於公朝姦朋邪黨昔有貢於光範者今¶
乃致慇懃於㨗徑是以掖庭之供需閹寺之濡沫色色¶
無之所以激仇士良等之怨而不能止即墨大夫之䜛¶
<pb:KR4d0332_WYG_002-4b>¶
迺者籍鄭損之家與之同惡如袁韶軰皆懼及已布置¶
賓客絡繹京師樂禍幸災興訛造謗交結左右轉以上¶
聞謂非行簡不足以為相非袁韶不足以輔之而訾抵¶
清之為果不足用也陛下聴斷精眀初未之信而屢惑¶
於鑠金之毁意不免投杼之疑此非獨愚臣知之亦天¶
下所共知也且行簡之賢固不可與韶同日語而人之¶
多言盖亦有故行簡為人素號多智彌逺在時善事惟¶
謹其性姿多苛其薦舉多私彌逺喜其順已毎事委曲¶
<pb:KR4d0332_WYG_002-5a>¶
從之及與清之共政所見毎有不同况當耄及之年易¶
犯在得之戒其身雖未必肯為小人之事其門必多引¶
小人之徒今塗人之論皆謂小人之䜛清之而舉行簡¶
也意不在行簡而専在韶行簡既相韶必繼用清之踧¶
踖不安有去而已小人謀中公論謂何近習閹官廢置¶
宰相此漢唐衰世事曾謂陛下英眀之主而有此失豈¶
不重可惜哉清之毎見百執必盛言陛下學問緝熈理¶
義多閱聖徳日隆於一日而不知委任之一衰䜛間之¶
<pb:KR4d0332_WYG_002-5b>¶
易入是則清之格心之事業未至也清之直情任理以¶
待君子之道而待小人廣大樂易無有他腸把握隄防¶
未免多罅故蹈小人之穽而不自知是則清之謀身之¶
計甚拙也清之起自書生位至台鼎奉身而退於清之¶
何損惟是方今君子之澤未究生民之疾未瘳乃使政¶
府有刻薄姦險如韶者得厠迹焉上而公卿稍知畏義¶
必耻與之同列下而百執稍自愛重必不屑出於其門¶
凡清之所引用之君子勢必至一網盡去彼将呼儔援¶
<pb:KR4d0332_WYG_002-6a>¶
類雜遝而来非桑孔之誅求即張杜之慘酷非楊興鄭¶
朋之傾巧則杜欽谷永之柔邪一韶得用羣憸輻凑凶¶
徳參㑹孰能禦之臣恐天子不獨無安静之福且将有¶
生靈塗炭之禍矣臣謂人主惟有一心有自眀而入昏¶
有自邪而反正陛下前日将大用徳秀者此心也推此¶
心以徃則所謂韓休入朝吾雖瘠而天下肥者可以㡬¶
致太平今日之喜用韶者亦此心也推此心以徃則所¶
謂人言盧杞奸邪朕不見其為奸邪至於危亡而不悔¶
<pb:KR4d0332_WYG_002-6b>¶
自徳秀既亡無以副陛下之委任遂使陛下急於為治¶
有用韶之思如醫者急於治疾參苓不用烏堇是求自¶
眀入昏間不容髪然反邪為正特在陛下轉移間耳徳¶
秀雖亡天下獨無人乎南廣之崔與之西浙之劉宰皆¶
其比也然此二人老而知止利禄恬然必不為蒲輪而¶
出而與徳秀道義合年徳均膺天下之重望猶幸有西¶
蜀之魏了翁在也了翁近被文昌之除侍讀之華班翰¶
苑之清職悉以畀之天下皆覘陛下之必能大用了翁¶
<pb:KR4d0332_WYG_002-7a>¶
此誠反邪為正之機也宰職之任固貴有同寅和𠂻之¶
美而亦不可無交相規正之誠人之才品豈不自知緩¶
急剛柔頼以相濟元齡之薦如晦盖以如晦之斷可以¶
賛己之善謀姚崇之薦宋璟盖以璟之正可以濟已之¶
應變是所謂五味合而後鼎可調八音和而後樂可備¶
古今無忠邪兩立之理若君子小人雜處於朝而求天¶
下之治不可得也假使行簡相而韶亦用了翁參於其¶
間其義當無所可否耶風行舟駛局變棋新人人自危¶
<pb:KR4d0332_WYG_002-7b>¶
街談巷議此為何時而風憲之地曾無數十章彈夏竦¶
者豈畏䜛夫方張之燄而不敢犯其鋒耶抑幸時事一¶
變之餘猶可固此位耶章惇為相林希受其同為執政¶
之諾為之草制既而擲筆於地有名節壊了之嘆希雖¶
不才而是非羞惡之常心猶未盡冺沒設在今日韶當¶
柄用臣恐草制者安然為之不復有愧耻矣陛下收用¶
羣賢殆為何事而士大夫受官職負朝廷一至此甚是¶
又臣之所甚懼也臣自叨第十有九年未脱選調方綴¶
<pb:KR4d0332_WYG_002-8a>¶
册府本無言責何苦攖鱗實以陛下用舍之際治忽所¶
闗而官無崇卑皆不可上負天子下負所學此臣平日¶
父師之教也伏惟陛下念社稷之重謹輔弼之任參國¶
人之公勿左右䜛言是惑用君子之徳勿小人有才是¶
喜不可衰蕭望之之眷顧使恭顯得以蝕其明不可迂¶
魏徴之議論使權萬紀封倫得以投其欲如此則朝廷¶
有九鼎之重天下有泰山之安矣臣言可採陛下不以¶
人微而廢之固臣之幸亦天下之幸臣罪當誅諭之執¶
<pb:KR4d0332_WYG_002-8b>¶
法聲之丹書而斥逐之亦愚臣區區盡忠之職分也干¶
冐天威惟陛下裁擇　貼黄　臣一介踈賤不知宫掖¶
中婦寺姓名為誰但道路之人皆言有吴知古陳洵益¶
纎巧反覆最能撓政大眀當天羣隂宜伏豈應有此臣¶
愚欲望睿斷将知古洵益斥逐逺方以絶黄冠左道出¶
入禁闥毁譽臣下得行其私之弊貴妃之兄雖得外祠¶
徃来湖山交通闗節巧宦多趨其門易有履霜之戒詩¶
有桃虫之譏防微杜漸不可不謹仰乞睿照　又貼黄¶
<pb:KR4d0332_WYG_002-9a>¶
　封事已就未及上進忽覩除目崔與之參知政事中¶
外相慶不謀同辭但與之年已髙必不復出設若果来¶
廣去天逺必至冬末方可入覲今京城事體甫定京口¶
忽又吿變時事多難如此不可不擇用人望以鎮服之¶
欲乞聖斷於從臣中選其負天下重望者以參政府此¶
誠強本折衝之急務仰乞聖覽¶
　　　乙未閏七月輪對第一劄¶
臣聞人主所尊者天欺天過之大者也人臣所尊者君¶
<pb:KR4d0332_WYG_002-9b>¶
欺君罪之尤者也貴為天子尊無與二獨有髙髙在上¶
足以起其敬畏之心耳天可欺乎勑天之命惟時惟㡬¶
舜之不欺天也一日不勑則欺矣文王陟降在帝左右¶
文王之不欺天也一息不在則欺矣上帝臨汝毋貳爾¶
心武王之不欺天也一念少貳則欺矣委質為臣分圭¶
析爵凡其身其家之所享者秋毫皆君賜也君則天也¶
君可欺乎后不尭舜其心愧耻不以伊尹之待其君者¶
事君是欺君也事君勿欺也而犯之不以孔子之犯其¶
<pb:KR4d0332_WYG_002-10a>¶
君者事君是欺君也責難於君謂之恭陳善閉邪謂之¶
敬不以孟軻之恭敬其君者事君是欺君也臣竊惟韓¶
侂胄用於慶元迄於開禧柄國十年而上下相率以為¶
欺者亦十年史彌逺相於嘉定迄於紹定専權二十七¶
年而上下相率以為欺者亦二十七年皇帝陛下天造¶
神斷忍於容故相之欺而不之誅天為陛下誅之遂得¶
以收攬大權躬親大政震霆聲於九蟄煥陽采於積隂¶
天下欣欣然有得志之喜無如欺君之習耳濡目染之¶
<pb:KR4d0332_WYG_002-10b>¶
乆内外大小之臣猶習以為常而不知改臣請為陛下¶
誦言二相並命責任惟均然禹臯協恭固足以成相遜¶
之風周召不悦終亦底徃濟之效無他忠實不欺而已¶
今也外為推遜中實相猜入堂則不同時正謝則不同¶
日謀一事也甲可則乙否用一人也彼是則此非一旬¶
而吿假者五六焉一月而求去者十數焉大臣百辟之¶
倡也何忍為欺以倡之乎方今國匱民貧兵驕将懦怨¶
讟交起姦宄相尋蓽門圭竇之人皆有陵上之忿心京¶
<pb:KR4d0332_WYG_002-11a>¶
卒呌呼難期一静四郊多壘人心皇皇危機交急而不¶
停敗證已露而難揜此獨何時而為左者曰眷顧衰臣¶
宜去為右者曰譏謗至臣宜去昔日䜛趙普於太祖皇¶
帝者上責之以鼎鐺有耳汝不聞普為社稷之臣乎今¶
疑眷顧之衰者盍自反曰吾之不能堅上眷如普者何¶
由當益思總領衆職仰稱上意而後為不欺也仁宗皇¶
帝問廷臣誰可為相王素對曰惟宦官宫妾不知名者¶
則用之上於是决用富弼天下以得人為賀今疑譏謗¶
<pb:KR4d0332_WYG_002-11b>¶
之作者盍自反曰吾之不能副人望如弼者何故當益¶
思所以開誠心布公道逺䜛邪而主善類而後為不欺¶
也不是之思方且互為比周交信䜛説明有明之黨所¶
以攻其右者無不至婺有婺之黨所以毁其左者無不¶
力而又有徃来二相之間獻䛕取媚有口如蜜嫉忠害¶
正有舌如刀為鬼為蜮有靦面目者二相方傾耳以聴¶
之於國事乎何恤臣思韓忠彦曾布不相下而小人京¶
得以乗之趙鼎張浚不相得而小人檜得以繼之使羣¶
<pb:KR4d0332_WYG_002-12a>¶
憸鋪排布置之術得行善類私憂過計之言果中必至¶
於棟朽榱傾而後已夫當國歩多艱陛下方以扶顛持¶
危望二相而軍國之務日以壅遏道路之謗日以沸騰¶
執政大臣曾無一言忠於獻替豈居狄仁傑李嶠之中¶
則蘇味道法當模稜處李絳吉甫之際則權徳輿義當¶
無所可否耶此宰執大臣之欺君者然也從橐經筵所¶
以備顧問而資獻納也薫蕕共器鸞鴞同巢官美於人¶
爵踰其徳設無二三君子猶係天下之望㡬何不汙文¶
<pb:KR4d0332_WYG_002-12b>¶
石之班横經翠幄多號通儒突梯脂韋不敢以望清光¶
今日曰誠如聖眀明日曰聖學非臣所及不過雷同一¶
聲相為容悦耳烏臺諫省所以主風憲而紏官邪也眀¶
目張膽見謂稱職比日以来罕聞朝陽之鳴漸有立仗¶
之態問之則曰吾甞言之而不見行吾有奏牘而不付¶
出是則拒諫之名歸之上矣然有言責者不得其言而¶
不去如物論何間者公族之親挟外臺之隙由中進状¶
不經三省徑下之臺此殆出於一時乗快指揮偶不省¶
<pb:KR4d0332_WYG_002-13a>¶
察使有以不經鸞臺鳳閣何名曰勑為言者上意豈不¶
幡然改之何至竊議於私家不敢昌言於諫紙長此不已¶
斜封之漸實胚胎焉忠愛君父不忍置於有過之地者¶
顧樂如是為欺乎陛下親政之始首重貪贓之罰今毋¶
謂貪汙舊染可以洗而空之也前日之賄賂惟入權臣¶
之一門今日之賄賂或入外戚或入閹臣或入近習旁¶
蹊曲徑不止一途頃籍鄭損之家與之同惡如袁韶軰¶
皆懼及已潛託賓客結局聚金一罅可投鑚刺而入遂¶
<pb:KR4d0332_WYG_002-13b>¶
使從臣與詞臣交争陽為不根之詞隂為姦贓之庇而¶
臺臣所劾徃徃不能以盡行其忠舉此一節其他可知¶
外而州縣鷹攫狼吞在在而有秤提楮幣徒營嚢橐之¶
實利而何補於公家苛歛有禁視為墻壁之虚文而何¶
顧乎清議暴不恤下貪不畏人尺寸之援可以攀躋臺¶
府之刻皆得茍免田里怨咨憤氣滿腹天髙莫訴怨已¶
在眀今而曰貪濁之風内外已革者皆欺陛下也權姦¶
當國招納奸鄰交通強敵偷安豢養玩歳愒日養癰䕶¶
<pb:KR4d0332_WYG_002-14a>¶
疽及至裂潰徃歳邊帥輕而寡謀三邊方開一敗塗地¶
甲兵輜重蕩無孑遺王檝之来實欲覘國将迎過厚示¶
弱取輕狼子野心得以窺我多治戰艦盛集車徒近聞¶
以百萬之精兵分三道而入冦而吾聞風膽寒為備茫¶
然趙范猶有方畧軍民安之全子才軰跋扈飛揚喜功¶
生事掊尅慘酷嬉笑殺人近於彭城之墟又有覆師之¶
舉自初用兵為自安計乃招新集之北軍以填南軍之¶
缺數設或變生肘腋不知何術以制之陳韡之在金陵¶
<pb:KR4d0332_WYG_002-14b>¶
庶㡬一賢可制千里之難而又與范不合兩不足恃三¶
趙則有塤箎之相應於韡則有劍佩之相攻㢘藺之釋¶
憾同心李郭之相勉以義韡可語此他何望焉徃者中¶
興之初張浚岳飛劉光世韓世忠皆善将兵惟不相能¶
遂誤大計若軰小才敢望昔之萬一而淺中狠愎未見¶
其比徒快睚眦之私怨遑恤唇齒之相依今而曰邊鄙¶
之事自有将帥可託者皆欺陛下也臣之所謂人臣相¶
率為欺者亦既陳於前矣陛下自視宫廷壼奥之地言¶
<pb:KR4d0332_WYG_002-15a>¶
行起居之微能不欺天否乎荒腆自逸商徳腥聞一醉¶
日富周命不又陛下於酒則有箴矣既箴之後果能使¶
夜氣孔神不亂於杯勺乎聖謨經逺不荒於麴糵乎抑¶
猶未也謂非欺天不可也燕尾謡作禍水浸淫霓裳曲¶
終戰塵紛起陛下於色則有戒矣既戒之後果能知淫¶
聲艷色毒於烏堇乎狐媚熒惑慘於戈矛乎抑猶未也¶
謂非欺天不可也樊隂恭順與漢同休韋武横恣蹙唐¶
於亂此外戚之不可不戒也今設有㳺龍流水之奢朱¶
<pb:KR4d0332_WYG_002-15b>¶
輪華轂之侈陛下果能禁戢之乎富貴有極人當知足¶
隂興此語天實聞之陛下以此儆戒外戚則不欺天矣¶
恭顯用事炎正業衰仇魚得志甘露禍慘此宦寺之不¶
可不戒也今設有舉動回山海之姦光燄動四方之惡¶
陛下果能制柅之乎清忠奉公辭位懇惻吕疆此心天¶
實臨之陛下以此訓厲宦寺則不欺天矣抑臣區區愚¶
忠有所謂欺天之大者不敢不竟以為獻夫錫陛下以¶
聰眀智勇之資者天也付陛下以崇髙富貴之位者天¶
<pb:KR4d0332_WYG_002-16a>¶
也人臣何力之有焉彌逺貪天之功以為已有陛下&KR0356;¶
垢藏疾若罔聞知故雖進退人才不由上出而未甞有¶
君除吏盡吾亦欲除吏之譏雖作福作威聴其専擅而¶
未甞有貴為天子不得自由之憾及其自斃天下大勢¶
至於大壊極弊而不可支持陛下猶未悟其罪當誅凡¶
遇臣下有言其過則天顔為之不怡甚至親灑宸翰一¶
則衛王二則衛王曾不指斥其名詔誥所屬保全其家¶
且併與其淫妾悍僕而庇之竊窺聖意不以四海九州¶
<pb:KR4d0332_WYG_002-16b>¶
之奉為天所畀皆歸之彌逺之功是誰欺欺天乎晉悼¶
公年十有四而得國猶能語諸大夫曰孤始願不及此¶
孤之及此者天也其眀斷如此故能以其國霸曾謂陛¶
下英眀聖武所見乃不出此彌逺在日盜竊陛下之威¶
權絶滅陛下之友愛巨慝積釁上通於天陛下猶以功¶
臣名之若欲宥之數世臣恐非所以當天心自寳慶至¶
今南北生靈之命戕於干戈者不知㡬萬億民怨於下¶
天怒於上連年災異史不絶書邇者太白經天占者以¶
<pb:KR4d0332_WYG_002-17a>¶
為流血千里之象陛下亦甞反思其獲戾於天之由乎¶
天理人倫之變必有大不安於聖心者權奸尚在事有¶
牽制人猶得以諒其非陛下之本心今反厚於奸臣之¶
恩而恝然於同氣之念将何辭於天下乎此愚臣之所¶
不忍言敢昧死妄議以此為欺天之大者也上好仁則¶
莫不好仁上好義則莫不好義陛下茍有一念之欺天¶
安能責臣下之不欺君乎臣願陛下常蚤夜以畏天之¶
威毋逸豫以重天之怒於聖心所大不安者求以理義¶
<pb:KR4d0332_WYG_002-17b>¶
安之而又於禁戢戚屬檢柅宦官者既謹之又謹之眀¶
詔大臣協心輔政宏濟艱難如苴漏舟如沃焦釜毋悠¶
悠而視毋安安而居羣工百辟皆當洗濯磨勵竭忠盡¶
瘁毋至相率以欺朝廷則天下事勢猶有可為之理不¶
然内外之變交激宗社之危無日矣蟣虱小臣日懐嫠¶
不恤緯之憂乍覩威顔未信而諫罪當萬坐惟陛下裁¶
擇¶
　　　第二劄¶
<pb:KR4d0332_WYG_002-18a>¶
臣竊觀漢陸賈有言天下安注意相天下危注意将臣¶
甞反之曰安當注意将所以為有備無患之圗也危當¶
注意相所以重扶顛持危之責也今天下大勢曰已安¶
非愚則䛕而謂傾危之踵則實非過論也将相重寄皆¶
當於此時而加心焉臣不得不復為陛下吿司馬光入¶
相遼人有謹而生事之戒韓琦范仲淹董師西賊有寒¶
心破膽之謡徳望之足以服人也如此十數年来係天¶
下望者閩廣蜀大儒而已陛下前日大用閩之儒宗而¶
<pb:KR4d0332_WYG_002-18b>¶
天不憗遺海内悲之今所頼者猶有蜀廣二老在耳參¶
預之命雖在嶺南而其年已髙其心知足未必為蒲輪¶
而出今之晉陟文昌兼經幄禁林之清華者聖意嚮用¶
天下人知之矣胡不於此時置之政府以副人望封疆¶
之外有變容動色之警則出之以視師必能立琦淹之¶
威名三邊無虞則可以端委廟堂負荷大事以尊中國¶
以威四夷亦必優為光之事業此臣拳拳於陛下注意¶
相者一也卻縠以禮樂詩書為晉之元帥裴度自進士¶
<pb:KR4d0332_WYG_002-19a>¶
中出成唐之雋功儒者之将古難其人以人望推之金¶
陵之専制閫者近之矣其人甞為江閩之監司帥守毎¶
遇盜賊竊發以談笑處之所至立功民頼安輯然臣不¶
武書生竊議其好殺之過而又恐其臨敵制變之輕也¶
今春入覲乃見其奏對之章開陳諷諫首以無輕用兵¶
一事懇懇言之臣於是知臨事而懼好謀而成可以行¶
三軍者其斯人之謂歟今四郊多壘之秋莫若以閫外¶
之事一切付之使淮襄受其節制而又眀賜戒勑使之¶
<pb:KR4d0332_WYG_002-19b>¶
同以國事為念毋至互相猜忌申嚴儆勑如髙宗皇帝¶
所以戒江上諸将責其協力以圗事功維揚㑹府北軍¶
多於南軍若易其帥亦能召變莫若併與其軍徙之極¶
邊别擇有威望者以帥維揚至漢東謬守無能為役宜¶
併黜之使不至為主帥之誤萬一事勢孔棘如臣所言¶
出政府之實徳重望者以鎮&KR1062;之精神折衝坐可制勝¶
此臣拳拳陛下注意将者二也而臣私憂過計猶恐陛¶
下信任将相之誠意左右近習得以間之臣請以唐為¶
<pb:KR4d0332_WYG_002-20a>¶
喻元宗之相宋璟随致開元之治一日天旱有魃優人¶
作魃戱於上前以傾陷之璟随罷相盖璟之為相持紀¶
綱抑僥倖左右近習之不便倡優笑謔若出無心而必¶
有使之者矣以其時攷之王仁皎以后父之貴璟則以¶
築墳過制而争之王仁琛以藩邸故吏之昵璟則以除官¶
過制而斥之以至内侍貴幸如楊思勗者璟心嫉之未¶
甞與之交談是數人者皆不便於璟者也優伶之戲此¶
軰實使之是羣小能移相權於㝠㝠之中者不可不戒¶
<pb:KR4d0332_WYG_002-20b>¶
肅宗之用郭子儀以其有收復京師之功既授之以兵¶
柄矣一旦為魚朝恩所䜛從而奪其兵及史思眀再陷¶
河洛則又用之復為魚朝恩所沮從而止其詔及光弼¶
敗於河陽則又用之代宗既立程元振忌功復從而罷¶
其節度及回紇入冦涇邠雲擾則又用之有難則責子¶
儀無事則程魚軰是信子儀孤忠自許但知國家有難¶
則出身以當之何暇與憸壬軰較曲直然天下良将不¶
多子儀也則羣小能奪帥權於反覆之頃者尢不可不¶
<pb:KR4d0332_WYG_002-21a>¶
戒大抵君子立人之朝其進以禮退以義如松柏之特¶
立如鳳凰之孤鳴斷斷乎無所依凴附麗也小人枉道¶
以求合茍有可以攀援者疾趨而湊之權臣用事則附¶
權臣婦寺有寵則附婦寺近習得志則附近習邪正之¶
分各以其黨觀人之法概見於斯臣觀近日閹宦近習之¶
徒得以毁譽臣下熒惑主聴其名姓駸駸有聞矣穴墉¶
之狐不可灌也伏社之䑕不可熏也獨不可於始入¶
之塗而窒之耶易有堅氷之戒詩有桃虫之喻陛下為¶
<pb:KR4d0332_WYG_002-21b>¶
賢人君子計為社稷生靈計不以臣位卑言髙而亮其¶
忠則臣之幸不然苦語忤時自掇罪戾而去亦臣區區¶
盡忠之職分也薦瀆天威惟陛下赦之　貼黄　臣按¶
熈寧初富弼為首相甞獻言曰執政大臣喜怒係人情¶
之舒慘邪正係朝廷之盛衰執政不和則有司不和有¶
司不和則萬務不治或分争於官府或辯别於君前咸¶
蓄不平之心舉無至當之論此為執政不和言也今二¶
相不合臣願申弼之言而勅戒之大臣協和則賢和朝¶
<pb:KR4d0332_WYG_002-22a>¶
而物和野天下之福也臣又按秦王廷美以罪貶房陵¶
責咎憂悸得以令終太宗皇帝毎念天倫必悲泣不已¶
未踰三月立其子徳恭予之供贍大臣宋琪謂此舉捨¶
過恤孤足以感動天地比者奸臣以濟邸塟於西溪泥¶
淖之中鬼如有知必能為厲天怒民怨職此之由欲乞¶
聖慈惻然動心命有司以禮改塟以妥其神乃俟國本¶
既定然後為之立嗣以釋天怒以弭民怨非細故也臣¶
第一劄首尾所言信而有證俱在國史併乞睿照¶
<pb:KR4d0332_WYG_002-22b>¶
　　　丙申九月封事¶
臣伏覩詔書以季秋中辛眀堂蕆事之夕天大雨雷非¶
時發聲明威震怒炳然甚著令小大之臣下至民庶推¶
原致災之由敷陳消變之䇿凡朕躬過失朝政缺違悉¶
意以言靡有所諱臣跪誦感泣昧死進言臣甞觀先儒¶
程頥論郊祀眀堂之制以為萬物本乎天人本乎祖故¶
於冬至為氣之始祭天而以祖配之萬物成形於帝人¶
成形於父故於季秋為物之成享帝而以父配之盖古¶
<pb:KR4d0332_WYG_002-23a>¶
今制度不同然郊尊而眀堂親則未始不同也恭惟皇¶
帝陛下季秋中辛有事眀堂聖祖神宗實與享之而寧¶
考在天之靈則為猶親於列聖必其享祀之際儼然若¶
見其洋洋之神愾然若聞其嘆息之聲也夫何衮冕方¶
升駿奔在列犧牲未薦琖籩未陳而驟霔傾盆黒潦滿¶
道雷轟其響電曄其光聖心惕然懼形玉色宰執而下¶
跼蹐顛沛不得成禮而退皇天之怒陛下寧考之怒陛¶
下也至矣臣猥以狂愚待罪丞郡引領雞赦至於南陬¶
<pb:KR4d0332_WYG_002-23b>¶
比之常年辠緩旬日臣誠愛君誠憂國朝夕危慄食不¶
下咽肆赦既頒驚魂甫定越再信宿復覩眀綸則知以¶
眀威震怒之故廣求臣庶之言臣愚不肖竊以為隂雨¶
為沴雷發非時間亦有之而獨昭示於明禋之夕者此¶
皇天寧考之積怒至是而後泄也臣請為陛下言其獲¶
怒之端與夫解怒之道可乎陛下之身皇天寧考之所¶
眷佑也陛下能敬其身乃所以敬天而敬寧考也麴糵¶
致疾過於沉酣妖冶伐性深於陷溺中宫素以徳選有¶
<pb:KR4d0332_WYG_002-24a>¶
小星恵下之仁妃嬪多以色進有緑衣上僭之失初秋¶
踰旬曠不視事道路傳播人心憂疑及蒞正朝宜逺聲¶
色嬪御異數横出滋多尢物為祟不惟不芟夷之又從¶
而封殖之在禮有云子者親之枝也不敬其身是傷其¶
親陛下一身十三聖責望之所歸千萬世本支之所係¶
不知持觴席之戒求所以養夀命之原此皇天寧考之¶
所以怒也陛下之位皇天寧考之所畀付也陛下知天¶
位之重必知有以厚天叙之典乃所以敬天而敬寧考¶
<pb:KR4d0332_WYG_002-24b>¶
也故王何負於陛下而使之魂魄之無依歳時之絶祀¶
彌逺何功於陛下而保全其富可埓國家簡記其不學¶
面墻之子竊窺聖意不過曰故王之在霅邸有瞹昧之¶
過故仇之也深彌逺之擅國命有擁䕶之功故徳之也¶
厚不思夫霅川吿變非出於故王之本心天知之寧考¶
知之陛下獨不知之彌逺専權宜受貪天之酷罸天厭¶
之寧考厭之陛下獨不厭之亂臣賊子何代無有雖在¶
本朝亦所不免逺而京黼近而檜侂僅能竊弄威福以¶
<pb:KR4d0332_WYG_002-25a>¶
毒臣下未有敢行不義戕賊人主之同氣如彌逺之為¶
者詩有角弓為骨肉相怨而作也乃以民之胥然胥傚¶
為言故王之寃未伸彌逺之罪未正此皇天寧考之所¶
以怒也陛下自更化而後立政用人當掃地以求更新¶
執政大臣當同心而扞王室夫何廟堂造命之地反有¶
劍佩相攻之風朋左者則議右之機械深黨右者則誚¶
左之門庭雜民訟在有司而左之館客乃以賂章官職¶
在朝廷而右之族黨乃以贓敗甚至濁夫黠子乆在台¶
<pb:KR4d0332_WYG_002-25b>¶
司招權納賄猶如曩日金免晝攫而夜或暗投雞耻日¶
攘而月猶未已司道揆者若罔聞知但見榻前奏事謬¶
為恭遜都堂當筆公肆異同盤石不任而棟傾鹽梅不¶
和而鼎覆慶厯之車主於必行元祐之舟戒其偏重昔¶
者君子協心為國義同一家今之大臣立黨相傾甚於¶
仇敵天工之曠如此而陛下方以代天理物望之欲皇¶
天寧考之不怒得乎陛下自踐阼以来民之死於水火¶
死於旱荒何可勝數金人殄滅強敵方興機㑹雖来事¶
<pb:KR4d0332_WYG_002-26a>¶
力未至有妄男子抵掌談兵深入三京尅日恢復輕於¶
一擲折翅遄歸棄甲曵兵隻輪不返糧食積貯顆粒不¶
留邊鄙之民殘於鬬戰暴骨如山内地之民困於轉輸¶
横屍塞道國威由此損失國用由此空虛范葵子才之¶
罪於是乎通天矣逆全送死天實誅之僥倖成功執以¶
要上西蜀數州相繼淪沒而巨鎮如興元勦於戎馬之¶
一屯京西八郡莾為邱墟而要害如襄陽空於北軍之¶
一炬宣和拓地裔域亂華開禧稱兵權臣函首惟兵與¶
<pb:KR4d0332_WYG_002-26b>¶
民相依為生兵端一開民禍罔極自寳慶以至於今赤¶
子之殱於干戈者不知其㡬萬億孝子仁人以伐一木¶
殺一獸不以其時為非孝豈有天民之死如此其夥而¶
陛下方垂衣拱手以視之欲皇天寧考之不怒得乎統¶
有正傳尊無二上人之母一陛下之母三榮邸則所出¶
也沂邸則所繼也夀眀太后功冠髙孟則天下之母也¶
方東朝無恙時承顔順色凛如奉盈彼二邸者安敢顧¶
之今宫室服御竭力奉承恩禮過隆毋敢議者濮園故¶
<pb:KR4d0332_WYG_002-27a>¶
實載之瑶編充類而言禮可義起何至權度不審彼重¶
此輕以私滅公以恩奪義安知皇天寧考之怒不以外¶
戚有用事之漸乎自古婦寺易生厲階陛下英明神武如¶
日在天便嬖使令安敢預政問之朝野具識姓名何物¶
臣璫輙進滛巧蕞爾近習乆怙私恩貴艷妃嬙輔車相¶
依能梯羣小能穽忠良能間君臣能亂嫡媵思昔盛時¶
元老一語立去守忠宫中内降深憚杜衍今朝無厚徳¶
重望可壓服之弱者畏讒巧者買譽穿社之䑕莫之敢熏¶
<pb:KR4d0332_WYG_002-27b>¶
在墉之隼莫之敢射長此不已為釁叵量安知皇天寧¶
考之怒不以宦官近習有撓政之萌乎臣之所言獲怒¶
之端者六而觧怒之道莫切於陛下之身臣甞愛歐陽¶
修之言曰自古帝王雖號至尊未甞獨處其出而居外¶
不止百官奏事而已必有經生學士講論燕閒其入而¶
居内不止宦官宫妾而已必有太子問安侍膳宗室子¶
弟驩然相接計其一日之中未甞一時獨處也修為此¶
言盖以選立皇子為仁宗勸今愚臣之吿陛下亦如修¶
<pb:KR4d0332_WYG_002-28a>¶
之吿仁宗誠使元良一立國本一正天性之愛油然而¶
生清眀在躬嗜慾日損間有御幸必精必専上帝降祥¶
篤生聖嗣則選立者歸之舊邸有祥符故事在陛下何¶
憚何疑而不蚤及此也眀禋之五日陛下用漢災異劾¶
三公故事參之淳熈近比中出一紙罷免二相譬之人¶
子受父母之譴而不能堪則遷怒於家相而逐之即日¶
出闗之命毋乃太匆匆乎古先哲王之用大臣疑則勿¶
用用則勿疑羣公先正立人之朝道合則留不合則去¶
<pb:KR4d0332_WYG_002-28b>¶
清之當去乆矣見㡬而作屢失於㡬色斯舉矣何止於¶
色抽身不勇君子惜之行簡以經筵留果合於進退之¶
義否乎㢘耻節禮以待君子故寧捐其身不受戮辱一¶
介之士館於公卿之門辭色不順望望去之至於逐客¶
之令已下而又留之士茍為留則亦可賤矣况大臣乎¶
賈誼所謂握重權大臣而有奴𨽻無耻之心惜其黨無¶
有以此吿之而嗜進讇夫兾其棄鹿而懐鼷未免見弹¶
而思炙反從而慫慂之也彌逺柄國二十七年天下人¶
<pb:KR4d0332_WYG_002-29a>¶
望在數十公或屏棄不用或用而不盡其才荏苒至今¶
彫零殆盡清之當軸收召諸賢聚之本朝最後而徳秀¶
至參預命下疾病嬰之文宗識卿不早之嘆至形當饋¶
詩人邦國殄瘁之惜中外所同咨夔繼亡了翁又去元¶
夫鉅人稀若晨星陛下既去二相環顧在廷無可當枋¶
用者乃以相印起與之於南海之濱與之天下大老也¶
其如耄及且病未必肯来揆席乆虛事權不一性之鳴復¶
畏首畏尾更相推遜中書之務壅遏不行陛下起視四¶
<pb:KR4d0332_WYG_002-29b>¶
海之内風濤如此今為何時而可無濟川作楫者乎臣¶
之所深懼者天下之權不在中書必至潰裂四出或在¶
外戚或在宦官或在近習女寵唐之世進退大臣聴命¶
閹寺流弊之極遂有定䇿國老者出焉臣言及此不勝¶
履霜堅氷之憂陛下聴之宜為曲突徙薪之計何况紹¶
定小人之渠魁有表表在人耳目者朶頥羊鼎之日乆¶
鑚頭䑕穴之巧深曩者予祠有命舉朝之士重足而立¶
交口而争衆怒難犯成命遄寝今者無故又予之祠豈¶
<pb:KR4d0332_WYG_002-30a>¶
冥冥之中有為之地者乎臣謂世道升降之機君子小¶
人進退之㑹但卜之宰輔何如人耳為慶歴元祐今日¶
也為崇觀宣政亦今日也然為慶歴元祐則難為崇觀¶
宣政則易天其或者與之宿疴頓蘇筋力猶健蒲輪一¶
出豈不副蒼生霖雨之思如其不然彼老姦者牽引而¶
至則天下之事去矣臣去秋輪對妄生臆料惟恐曾布¶
韓忠彦不相能而小人京得以求之趙鼎張浚不相下¶
而小人檜得以繼之使此狂言不幸而中如宗廟社稷¶
<pb:KR4d0332_WYG_002-30b>¶
何臣願陛下審於擇相參以人望毋為左右毁譽所惑¶
謹於用權要使常在中書毋為旁蹊曲徑所移一相得¶
人庶眀勵翼求所以當天心而合人心者必以伸故王¶
之寃正逺相之罪為第一義也前者二相雖所用有先¶
後均為受逺相之知豈無是非之心而動有牽制不得¶
以直遂其欲今已用如性之鳴復召而未至如與之與¶
夫人望所属之諸老皆非託身於冰山者必能陳大義¶
以廣上心必能主綱常以扶世教遷西溪之陵而即之¶
<pb:KR4d0332_WYG_002-31a>¶
髙爍擇諸王之賢而主其奉甞若夫彌逺之家縱不忍¶
籍之獨不可籍其僕妾乎彌逺之爵雖不忍追褫之獨¶
不可詘其謚號乎彌逺之子縱未欲禁錮之獨不可勒¶
之休致乎執政大臣以大公存心以中正許國出一號¶
令行一賞罰於其命令始出之地其直如矢而又端之¶
其清如水而又澄之則諸閫禀神算於帷幄必不至於¶
䟦扈飛揚戚里婦寺近習之徒受威令於朝堂必不至¶
於譸張為幻而又旁招俊乂列於庶位以備經幄之講¶
<pb:KR4d0332_WYG_002-31b>¶
論以充扈從之顧問君心正而朝廷正而百官萬民正¶
於以迓續皇天之命於以簡在寧考在天之靈轉災為¶
祥易禍為福臣所謂為慶歴元祐難者則易将至矣臣¶
甞面覩清光冐進人君不可欺天人臣不可欺君之説¶
陛下溫顔容納不斥不怒畀以祠廩甫及踰年又起家¶
以半刺寵之隆天厚地恩徳難酬寸草報春寤寐在念¶
竊見先朝名臣司馬光通判并州日當仁宗春秋方富¶
而首&KR0936;建儲大議乃定其時在朝公卿所難言者而光¶
<pb:KR4d0332_WYG_002-32a>¶
言之仁宗不以位卑言髙罪之也臣才品庸陋於光無¶
能為役然葵藿向陽心實同之敢因眀詔之下控竭胸¶
臆冒進狂言亦惟恃陛下有仁宗之眀故臣得以效光¶
之直也干犯天威罪當萬死惟陛下赦之(按本傳載此/文有隐刺覆)¶
(絶攸嬉尊寵綱淪法斁上行下效京卒外兵狂悖迭起/數語篇中不載應有脱誤又按本傳邁於淳祐中知邵)¶
(武軍在郡奉詔以亢旱求言/驛陳七事今永樂大典本闕)¶
